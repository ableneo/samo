{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Americk\u00fd klus\u00e1k\nAmerick\u00fd klus\u00e1k na klus\u00e1ckych dostihoch\nAmerick\u00fd klus\u00e1k je plemeno plnokrvn\u00e9ho ko\u0148a, odchovan\u00e9ho v USA koncom 18. storo\u010dia a stalo sa postupne najr\u00fdchlej\u0161\u00edm a najvyh\u013ead\u00e1vanej\u0161\u00edm klus\u00e1ckym ko\u0148om sveta.\nDejiny\nPredkom bol \u017erebec Messenger, anglick\u00fd plnokrvn\u00edk dovezen\u00fd z Anglicka roku 1788. Do jeho chovu boli pripusten\u00e9 kobyly plemien Norfolkovia (\u017erebec Bellfonder), holandsk\u00ed klus\u00e1ci, araby a kanadsk\u00ed mimochodn\u00edci. Takto vznikol roku 1849 v\u00fdznamn\u00fd chovn\u00fd \u017erebec Hambletonian 10. Plemeno dalo vznikn\u00fa\u0165 \u0161tyrom zakladaj\u00facim \u017erebcom americk\u00fdch klus\u00e1kov: George Wilkes, Dictator, Happy Medium a Electioneer. Americk\u00fd klus\u00e1k sa stal ob\u013e\u00faben\u00fdm plemenom pre klus\u00e1cke dostihy, v ktor\u00fdch sa vyu\u017e\u00edva dodnes.\nPovaha\nAmerick\u00fd klus\u00e1k je miernej povahy, ochotn\u00fd, u\u010denliv\u00fd a s\u00fa\u0165a\u017eiv\u00fd. Je ve\u013emi r\u00fdchly a vytrval\u00fd. Je tie\u017e inteligentn\u00fd a dobre ovl\u00e1date\u013en\u00fd.\nOpis\nHlava je plnokrvn\u00e9ho typu, krk krat\u0161\u00ed a svalnat\u00fd. Plecia s\u00fa siln\u00e9, lopatky sklonen\u00e9. Hrudn\u00edk je hlbok\u00fd, chrb\u00e1t je dlh\u0161\u00ed a rovn\u00fd, zadok sklonen\u00fd a siln\u00fd. Kon\u010datiny s\u00fa pevn\u00e9 s dobr\u00fdmi k\u013abmi a tvrd\u00fdmi kopytami. Srs\u0165 b\u00fdva tmavo hned\u00e1 alebo \u010dierna. S\u00fa u nej povolen\u00e9 v\u0161etky \u010dist\u00e9 farby - hned\u00e1ci, vran\u00edci aj ry\u0161av\u00fd. V koh\u00fatiku dorastaj\u00fa priemerne 157 cm.\nVyu\u017eitie\nAmerick\u00fd klus\u00e1k sa vyu\u017e\u00edva predov\u0161etk\u00fdm v klus\u00e1ckych dostihoch po celom svete. Vynik\u00e1 tu svojou r\u00fdchlos\u0165ou aj silou. Pre svoju povahu to je aj ob\u013e\u00faben\u00fd jazdeck\u00fd a \u0161portov\u00fd k\u00f4\u0148. Je vyv\u00e1\u017ean\u00fd do cel\u00e9ho sveta[1].\nReferencie\n\u2191 KHOLOV\u00c1, Helena; HO\u0160EK, Jan. Kon\u011b. Praha : Aventinum, 1996. ISBN 80-85277-36-0. Kapitola Americk\u00fd klus\u00e1k, s. 152.\nTento \u010dl\u00e1nok je \u010diasto\u010dn\u00fd alebo \u00fapln\u00fd preklad \u010dl\u00e1nku Americk\u00fd klus\u00e1k na \u010deskej Wikip\u00e9dii.\nIn\u00e9 projekty\nCommons\nCommons pon\u00faka multimedi\u00e1lne s\u00fabory na t\u00e9mu Americk\u00fd klus\u00e1k\nZdroj: \u201ehttps://sk.wikipedia.org/w/index.php?title=Americk\u00fd_klus\u00e1k&oldid=5535050\u201c\nKateg\u00f3ria:\nPlemen\u00e1 kon\u00ed\nD\u00e1tum a \u010das poslednej \u00fapravy tejto str\u00e1nky: 7. j\u00fan 2013, 19:23.", "metadata": {"source": "data\\Americk\u00fd_klus\u00e1k.txt"}, "type": "Document"}}