{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Medve\u010fovit\u00e9\n\u017dij\u00faci z\u00e1stupcovia: prv\u00fd st\u013apec zhora: medve\u010f baribal, medve\u010f malajsk\u00fd; druh\u00fd st\u013apec: medve\u010f hned\u00fd, medve\u010f biely, medve\u010f okuliarnat\u00fd; tret\u00ed st\u013apec: panda ve\u013ek\u00e1, medve\u010f u\u0161at\u00fd, medve\u010f pyskat\u00fd\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) cicavce (Mammalia)\nPodtrieda (subclassis) \u017eivorod\u00e9 (Theria)\nNadrad (superordo) placentovce (Eutheria)\nRad (ordo) m\u00e4so\u017eravce (Carnivora)\nPodrad (subordo) suchozemsk\u00e9 (Fissipedia)\n\u010ce\u013ea\u010f (familia) medve\u010fovit\u00e9 (Ursidae)\nVedeck\u00fd n\u00e1zov\nUrsidae\nG. Fischer de Waldheim, 1817\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nUrsida je ve\u013ek\u00fd tax\u00f3n m\u00e4so\u017eravcov. V mnoh\u00fdch syst\u00e9moch (podrobnosti pozri ni\u017e\u0161ie) je \u00faplne alebo takmer zhodn\u00fd s nad\u010de\u013ea\u010fou medvede (lat. Ursoidea) a \u010de\u013ea\u010fou medve\u010fovit\u00e9 (Ursidae) \u010di pod\u010de\u013ea\u010fou medvede (Ursinae). Rody z tohto tax\u00f3nu (okrem rodov zo skupiny Ailuropidini, teda okrem (\u010dasti) p\u00e1nd) sa po slovensky volaj\u00fa medve\u010f, pokia\u013e v\u00f4bec maj\u00fa slovensk\u00e9 meno.\nMaco\nDom\u00e1cky ekvivalent slova medve\u010f je od 19. storo\u010dia slovo maco (odvoden\u00e9 zdrobneniny s\u00fa: macko alebo mac\u00edk). Tvar macko bolo zo sloven\u010diny prebran\u00fd aj do ma\u010far\u010diny (ma\u010f.: mack\u00f3). Jeho etymol\u00f3giu pozri ni\u017e\u0161ie.[1][2]\nEtymol\u00f3gia\nSlovo medve\u010f (v star\u0161ej sloven\u010dine aj: nedv(i)e\u010f) sa v r\u00f4znych obmen\u00e1ch vyskytuje u v\u0161etk\u00fdch Slovanov a znamen\u00e1 medojed, t.j. pojeda\u010d medu, ten, kto je(d\u00e1va) med. Rekon\u0161truovan\u00e1 praslovansk\u00e1 (a dolo\u017een\u00e1 staroslovienska) podoba tohto slova je *medv\u011bd\u044c; t\u00e1to vznikla zo spojenia praslovansk\u00fdch slov *med\u044a (v\u00fdznam: med) a \u011bsti (v\u00fdznam: jes\u0165). Je ale mo\u017en\u00e9, \u017ee toto slovo je u\u017e praindoeur\u00f3pske; jeho praindoeur\u00f3pska podoba by potom bola *medhu-(h1)ed-. Dokladom spr\u00e1vnosti tejto etymol\u00f3gie je aj staroindick\u00e9 slovo madh(u)v\u00e1d, ktor\u00e9 znamen\u00e1 ten, kto je sladk\u00e9 (pr\u00edp. med) alebo pojeda\u010d sladk\u00e9ho (pr\u00edp. medu). Spom\u00ednan\u00e9 praslovansk\u00e9 (a pr\u00edpadne aj praindoeur\u00f3pske) slovo je pravdepodobne tabuistick\u00e1 n\u00e1hrada p\u00f4vodn\u00e9ho, \u00faplne odli\u0161n\u00e9ho n\u00e1zvu tohto zviera\u0165a, preto\u017ee vyslovi\u0165 (skuto\u010dn\u00e9) meno nebezpe\u010dn\u00e9ho zviera\u0165a sa pova\u017eovalo za nevhodn\u00e9. Tento p\u00f4vodn\u00fd n\u00e1zov mal v praindoeur\u00f3p\u010dine rekon\u0161truovan\u00fa podobu *r\u0325kthos (*r\u0325k\u00feos), *r\u0325ktos, *r\u0325ksos alebo *r\u0325tkos (je sporn\u00e9, ktor\u00fd z t\u00fdchto tvarov je spr\u00e1vny), pri\u010dom z tohto praindoeur\u00f3pskeho tvaru vzniklo napr\u00edklad latinsk\u00e9 slovo ursus a gr\u00e9cke slovo arktos (obe znamenaj\u00fa medve\u010f). V praslovan\u010dine mal vy\u0161\u0161ie spom\u00ednan\u00fd p\u00f4vodn\u00fd n\u00e1zov rekon\u0161truovan\u00fa podobu *r\u044as\u044c.[3][4][5][6][7][8][9]\nSlovo maco p\u00f4vodne znamenalo dom\u00e1cky tvar mena Matej. Aj tu asi ide o tabuistick\u00fa n\u00e1hradu p\u00f4vodn\u00e9ho odli\u0161n\u00e9ho n\u00e1zvu tohto zviera\u0165a, ktor\u00fdm je v tomto pr\u00edpade n\u00e1zov medve\u010f. [1]\nAnat\u00f3mia\nMedve\u010fovit\u00e9 maj\u00fa ve\u013emi robustn\u00fa postavu, ve\u013ek\u00fa lebku, kr\u00e1tky chvost a siln\u00e9 nohy s dlh\u00fdmi nezatiahnute\u013en\u00fdmi paz\u00farmi, ktor\u00fdmi m\u00f4\u017eu jedin\u00fdm \u00faderom zabi\u0165 aj ve\u013ek\u00e9 zviera. Samce s\u00fa a\u017e o 20 % v\u00e4\u010d\u0161ie ne\u017e samice. Srs\u0165 b\u00fdva \u010diernej, hnedej alebo bielej farby, obvykle maj\u00fa na prsiach \u017elt\u00fd alebo biely znak. Pod\u013ea dlh\u00e9ho \u0148uf\u00e1ku, mal\u00fdch o\u010d\u00ed a u\u0161\u00ed sa d\u00e1 usudzova\u0165, \u017ee maj\u00fa v\u00fdborn\u00fd \u010duch, ale z\u00e1rove\u0148 zl\u00fd zrak a sluch. Stoli\u010dky niektor\u00fdch druhov stratili rezaciu a trhaciu funkciu. Miesto toho s\u00fa ploch\u00e9 s hrbolkami a s\u00fa v\u00fdborn\u00fdm n\u00e1strojom na drvenie veget\u00e1cie.\nMedve\u010fovit\u00e9 chodia pomaly a pri ch\u00f4dzi sa dot\u00fdkaj\u00fa zeme v\u0161etk\u00fdmi piatimi prstami aj p\u00e4tou, ale v pr\u00edpade potreby dok\u00e1\u017eu ve\u013emi r\u00fdchlo zr\u00fdchli\u0165 a tie\u017e ve\u013emi dobre \u0161plhaj\u00fa.\nMedzi medve\u010fmi n\u00e1jdeme najv\u00e4\u010d\u0161ieho \u017eij\u00faceho m\u00e4so\u017eravca (\u0161elmu) v\u00f4bec, je nim poddruh medve\u010fa hned\u00e9ho \u2013 kodiak, ktor\u00fd vo vzt\u00fd\u010denej polohe na zadn\u00fdch noh\u00e1ch dosahuje v\u00fd\u0161ku a\u017e 3,5 m.\nPotrava\nPotrava v\u00e4\u010d\u0161iny druhov medve\u010fovit\u00fdch sa sklad\u00e1 v\u00e4\u010d\u0161inou zo zmesi m\u00e4sa, vr\u00e1tane r\u00fdb a hmyzu, a rastlinn\u00e9ho materi\u00e1lu ako s\u00fa korene a bobule. V\u00fdhradne na m\u00e4so sa \u0161pecializuje len medve\u010f biely, preto\u017ee ne\u017eije v prostred\u00ed s veget\u00e1ciou, zatia\u013e\u010do panda ve\u013ek\u00e1 je takmer v\u00fdlu\u010dne vegetari\u00e1n. \u017div\u00ed sa bambusov\u00fdmi v\u00fdhonkami. Medvede zbieraj\u00fa potravu predov\u0161etk\u00fdm vo dne a na rastlinn\u00fa stravu sa zameriavaj\u00fa viac ne\u017e ostatn\u00e9 \u0161elmy, a preto tr\u00e1via omnoho viacej \u010dasu k\u0155men\u00edm.\nP\u00f4vod\nPredkom s\u00fa\u010dasn\u00fdch medve\u010fov je pod\u013ea niektor\u00fdch n\u00e1zorov oligoc\u00e9nny rod Cephalogale, dosahuj\u00faci pribli\u017ene ve\u013ekosti dne\u0161nej pandy \u010dervenej. V tom obdob\u00ed mali e\u0161te v\u0161etci predchodcovia medve\u010fov dlh\u00fd chvost a dosahovali podobn\u00e9 rozmery. V priebehu evol\u00facie zv\u00e4\u010d\u0161ovali medvede postupne svoje rozmery, a\u017e sa nakoniec stali najv\u00e4\u010d\u0161\u00edmi suchozemsk\u00fdmi \u0161elmami s mas\u00edvnou hlavou, siln\u00fdm telom a kr\u00e1tkym chvostom. Miestom p\u00f4vodu medve\u010fov bola Eur\u00e1zia.\nSystematika\nUrsida = Ursoidea v \u0161ir\u0161om zmysle = Ursidae A:\n?rod \u2020Adracon\nrod \u2020Amphicynodon (Cynodon, Paracynodon) \u2013 zar. aj pod Pinnipedia v \u0161ir\u0161om zmysle (t. j. Phoicoidea v \u0161ir\u0161om zmysle)\nrod \u2020Allocyon \u2013 zar. aj pod Pinnipedia v \u0161ir\u0161om zmysle", "metadata": {"source": "data\\Ursida.txt"}, "type": "Document"}}