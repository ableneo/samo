{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Nosoro\u017eec ostronos\u00fd\nStupe\u0148 ohrozenia\n(glob\u00e1lne[1])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) cicavce (Mammalia)\nPodtrieda (subclassis) \u017eivorod\u00e9 (Theria)\nNadrad (superordo) placentovce (Eutheria)\nRad (ordo) nep\u00e1rnokopytn\u00edky (Perissodactila)\n\u010ce\u013ea\u010f (familia) nosoro\u017ecovit\u00e9 (Rhinocerotidae)\nRod (genus) nosoro\u017eec (Diceros)\nDruh (species) nosoro\u017eec ostronos\u00fd (Diceros bicornis)\nVedeck\u00fd n\u00e1zov\nDiceros bicornis\nLinnaeus, 1758\nSynonym\u00e1\nnosoro\u017eec \u010dierny, nosoro\u017eec ostroroh\u00fd, nosoro\u017eec dvojroh\u00fd\nMapa roz\u0161\u00edrenia nosoro\u017eca ostronos\u00e9ho\nCeloro\u010dn\u00fd v\u00fdskyt\nVyhynut\u00fd\nReintrodukovan\u00fd, celoro\u010dn\u00fd v\u00fdskyt\nAsistovan\u00e1 koloniz\u00e1cia, celoro\u010dn\u00fd v\u00fdskyt\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nNosoro\u017eec ostronos\u00fd (in\u00e9 n\u00e1zvy: nosoro\u017eec ostroroh\u00fd, nosoro\u017eec dvojroh\u00fd, nosoro\u017eec \u010dierny, zastarano nosoro\u017eec africk\u00fd, lat. Diceros bicornis) je druh z \u010de\u013eade nosoro\u017ecovit\u00fdch. S nosoro\u017ecom tuponos\u00fdm s\u00fa jedin\u00fdmi nosoro\u017ecami \u017eij\u00facimi v Afrike. Pod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov nosoro\u017eec ostronos\u00fd patr\u00ed medzi kriticky ohrozen\u00e9 druhy, trend celkovej popul\u00e1cie je st\u00fapaj\u00faci, popul\u00e1cia st\u00fapa v\u010faka prebiehaj\u00facim ochran\u00e1rskym programom, do ktor\u00e9ho patr\u00ed aj zv\u00fd\u0161en\u00fd monitoring a legislat\u00edvne opatrenia. Drviv\u00e1 v\u00e4\u010d\u0161ina ost\u00e1vaj\u00facej popul\u00e1cie nosoro\u017eca ostronos\u00e9ho je chr\u00e1nen\u00e1 v \u0161tyroch \u0161t\u00e1toch, v Ju\u017enej Afrike, Nam\u00edbii, Zimbabwe a v Keni.[1]\nOpis\nNosoro\u017eec ostronos\u00fd dorast\u00e1 do d\u013a\u017eky 2,9 a\u017e 3,1 metra, chvost meria 60 cm. Dosahuje v\u00e1hy od 0,9 do 1,3 tony. Podobne ako in\u00e9 druhy nosoro\u017ecov, aj on m\u00e1 slab\u00fd zrak, zato sluch a \u010duch m\u00e1 v\u00fdborn\u00fd.\nSpr\u00e1vanie\nJe to samot\u00e1r, ob\u00fdvaj\u00faci rozli\u010dn\u00e9 habitaty. Svoje domovsk\u00e9 \u00fazemie si ozna\u010duje hromadami trusu a mo\u010dom. K\u0155mi sa hlavne za \u0161era alebo v noci. Cez de\u0148 je ukryt\u00fd v tieni alebo kali\u0161ti. Votrelcov obvykle toleruje, ale je to ve\u013emi nepredv\u00eddate\u013en\u00fd \u017eivo\u010d\u00edch a m\u00f4\u017ee n\u00e1hle za\u00fato\u010di\u0165.\nPotrava\nNosoro\u017eec ostronos\u00fd sa \u017eiv\u00ed ohr\u00fdzan\u00edm rozmanit\u00fdch krov a n\u00edzkych stromov.\nRozmno\u017eovanie\nVo dvojici sa nosoro\u017ece ostronos\u00e9 zdru\u017euj\u00fa iba v obdob\u00ed rozmno\u017eovania, alebo ak ide o matku s ml\u00e1\u010fa\u0165om. Ml\u00e1\u010fa sa narod\u00ed po 15 mesiacoch gravidity. Novorodenec v\u00e1\u017ei okolo 40 kg, po p\u00e1r t\u00fd\u017ed\u0148och u\u017e prij\u00edma pevn\u00fa stravu. Ml\u00e1\u010fa je odstaven\u00e9 od matky vo veku okolo dvoch rokov.\nOchrana\nNeut\u00edchaj\u00faci z\u00e1ujem o rohy nosoro\u017ecov sp\u00f4sobil ohromn\u00fd pokles to 65 000 jedincov v roku 1970 na 2 500 v polovici 90. rokov. Popul\u00e1cia nosoro\u017ecov \u010diernych dosahuje dnes 3142 dospel\u00fdch jedincov[1]. Napriek z\u00e1konnej ochrane je riziko pytliactva tak\u00e9 ve\u013ek\u00e9, \u017ee niektor\u00e9 nosoro\u017ece maj\u00fa 24-hodinov\u00fa ozbrojen\u00fa str\u00e1\u017e.\nPoddruhy\nDiceros bicornis bicornis\n\u2020Diceros bicornis longipes \u2013 Vyhynul iba ned\u00e1vno, ofici\u00e1lne od roku 2011. D\u00f4vodom bolo pytliactvo a nedostatok ochrany.[2]\nDiceros bicornis michaeli\nDiceros bicornis minor\nGal\u00e9ria\nNosoro\u017eec ostronos\u00fd, Taronga zoo, Sydney, Austr\u00e1lia.\nNosoro\u017eec \u010dierny, Cincinnati Zoo.\nMatka s ml\u00e1\u010fa\u0165om.\nReferencie\n\u2191 a b c IUCN Red list 2020.1. Pr\u00edstup 20. marca 2020\n\u2191 Emslie, R. 2011. Diceros bicornis ssp. longipes. In: IUCN 2013. IUCN Red List of Threatened Species. Version 2013.1. <www.iucnredlist.org>. Pr\u00edstup 13. november 2013.\nIn\u00e9 projekty\nCommons\nWikidruhy\nCommons pon\u00faka multimedi\u00e1lne s\u00fabory na t\u00e9mu Nosoro\u017eec ostronos\u00fd\nWikidruhy pon\u00fakaj\u00fa inform\u00e1cie na t\u00e9mu Nosoro\u017eec ostronos\u00fd\nZdroje\nBURNIE, David; KOV\u00c1\u010c, Vladim\u00edr, a kol. Zviera: Obrazov\u00e1 encyklop\u00e9dia \u017eivo\u010d\u00ed\u0161nej r\u00ed\u0161e. Bratislava : Ikar, 2002. ISBN 80-551-0375-5.\nZdroj: \u201ehttps://sk.wikipedia.org/w/index.php?title=Nosoro\u017eec_ostronos\u00fd&oldid=7025425\u201c\nKateg\u00f3rie:\nNosoro\u017ecovit\u00e9\nKriticky ohrozen\u00e9 druhy\nSkryt\u00e1 kateg\u00f3ria:\nPort\u00e1l:Biol\u00f3gia/Zapojen\u00e9 \u010dl\u00e1nky\nD\u00e1tum a \u010das poslednej \u00fapravy tejto str\u00e1nky: 2. m\u00e1j 2020, 04:17.", "metadata": {"source": "data\\Nosoro\u017eec_ostronos\u00fd.txt"}, "type": "Document"}}