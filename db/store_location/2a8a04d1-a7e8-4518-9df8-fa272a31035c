{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Ston\u00f4\u017eky\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva prvo\u00fastovce (Gastroneuralia (Protostomia))\nSkupina \u0161pir\u00e1lovce (Spiralia)\nL\u00ednia zvliekavce (Ecdysozoa)\nNadkme\u0148 (superphylum) Panarthropoda\nKme\u0148 (phylum) \u010dl\u00e1nkono\u017ece (Arthropoda)\nOddelenie hryzadlovce (Mandibulata)\nPodkme\u0148 (subphylum) viacn\u00f4\u017eky (Myriapoda)\nTrieda (classis) ston\u00f4\u017eky (Chilopoda)\nVedeck\u00fd n\u00e1zov\nChilopoda\nLatreille, 1817\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nSton\u00f4\u017eky (lat. Chilopoda) je trieda podkme\u0148a hryzadlovcov, viacn\u00f4\u017eok (Myriapoda).\nOpis\nSton\u00f4\u017eky maj\u00fa \u0161t\u00edhle, v\u017edy viac-menej splo\u0161ten\u00e9 telo, ktor\u00e9 sa sklad\u00e1 z hlavy a takmer rovnak\u00fdch somitov trupu (ich po\u010det sa pohybuje od 15 do 177). Kutikula nikdy neobsahuje v\u00e4\u010d\u0161\u00ed podiel CaCO3 a je pomerne m\u00e4kk\u00e1.\nNa hlave s\u00fa nitkovit\u00e9 tykadl\u00e1, o\u010di (ktor\u00e9 m\u00f4\u017eu ch\u00fdba\u0165), mandibuly a dva p\u00e1ry max\u00edl. Na sprac\u00favan\u00ed potravy sa podie\u013ea \"n\u00f4\u017eka\" maxily - je to vlastne skr\u00e1ten\u00fd endopodit pr\u00edslu\u0161nej kon\u010datiny hlavy, homologick\u00fd s hmatadlom (palpus) u Hexapoda. S\u00fa\u010das\u0165ou \u00fastneho \u00fastrojenstva s\u00fa aj klie\u0161tikovit\u00e9 maxillipedy prv\u00e9ho\u201a hrudn\u00e9ho somitu, ktor\u00fd v\u00e4\u010d\u0161inou zrast\u00e1 s hlavou (v odbornej literat\u00fare m\u00f4\u017eu by\u0165 naz\u00fdvan\u00e9 aj forcipuly). Maxillipedy maj\u00fa jedov\u00fa \u017e\u013eazu - ston\u00f4\u017eky s\u00fa pred\u00e1tormi, i ke\u010f mnoh\u00e9 druhy s\u00fa sk\u00f4r saprof\u00e1gne.\n\u201aHrudn\u00e1' a \u201abru\u0161kov\u00e1' \u010das\u0165 trupu nie je odl\u00ed\u0161en\u00e1 nikdy ani v n\u00e1znakoch. V\u0161etky ostatn\u00e9 somity maj\u00fa po jednom p\u00e1re skoro rovnak\u00fdch kr\u00e1\u010dav\u00fdch n\u00f4h. V\u00fdnimkou s\u00fa posledn\u00e9 dva somity: propygidium (genit\u00e1lny segment) a pygidium s anusom. Na propygidiu s\u00fa kratu\u010dk\u00e9 kopula\u010dn\u00e9 n\u00f4\u017eky, ktor\u00e9 m\u00f4\u017eu by\u0165 len rudiment\u00e1lne, bradavi\u010dkovit\u00e9, alebo \u00faplne redukovan\u00e9 (Scolopendromorpha).\nPosledn\u00fd p\u00e1r norm\u00e1lne vyvinut\u00fdch n\u00f4h s\u00fa oby\u010dajne nohy vle\u010dn\u00e9. Vzdu\u0161nice tvoria dos\u0165 rozvetven\u00fd a integrovan\u00fd syst\u00e9m, ktor\u00fd u\u017e pripom\u00edna vzdu\u0161nice hmyzu. Stavba jednotliv\u00fdch org\u00e1nov\u00fdch s\u00fastav v podstate zodpoved\u00e1 v\u0161eobecnej charakteristike Tracheata a Arthropoda.\nV\u00fdvin je typick\u00e1 anam\u00e9ria alebo epim\u00e9ria.\nTaxon\u00f3mia\nTrieda m\u00e1 \u0161tyri rady s vy\u0161e 2 800 druhmi, u n\u00e1s ich \u017eije asi 80. Je to m\u00e1lo presk\u00faman\u00e1 trieda, \u010do plat\u00ed pre v\u0161etky viacn\u00f4\u017eky (Myriapoda).\nReferencie\nPaedDr. Valeri\u00e1n Franc CSc.: Syst\u00e9m a fylogen\u00e9za \u017eivo\u010d\u00edchov \u2013 bezchord\u00e1ty \u2013 zdroj, z ktor\u00e9ho (p\u00f4vodne) \u00faplne alebo \u010diasto\u010dne \u010derpal tento \u010dl\u00e1nok.\nIn\u00e9 projekty\nCommons\nWikidruhy\nCommons pon\u00faka multimedi\u00e1lne s\u00fabory na t\u00e9mu Ston\u00f4\u017eky\nWikidruhy pon\u00fakaj\u00fa inform\u00e1cie na t\u00e9mu Ston\u00f4\u017eky\nZdroj: \u201ehttps://sk.wikipedia.org/w/index.php?title=Ston\u00f4\u017eky&oldid=7524222\u201c\nKateg\u00f3ria:\nSton\u00f4\u017eky\nSkryt\u00e1 kateg\u00f3ria:\nPort\u00e1l:Biol\u00f3gia/Zapojen\u00e9 \u010dl\u00e1nky\nD\u00e1tum a \u010das poslednej \u00fapravy tejto str\u00e1nky: 18. janu\u00e1r 2023, 07:13.", "metadata": {"source": "data\\Ston\u00f4\u017eky.txt"}, "type": "Document"}}