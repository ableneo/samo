{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Pankreas\nPod\u017eal\u00fadkov\u00e1 \u017e\u013eaza alebo pankreas alebo zastarano slinivka (bru\u0161n\u00e1) je tubuloalveol\u00e1rna \u017e\u013eaza v\u0161etk\u00fdch stavovcov nach\u00e1dzaj\u00faca sa v \u017eal\u00fado\u010dno-pe\u010de\u0148ovej oblasti a \u00fastiaca cez jeden alebo viacero v\u00fdvodov (ductus pancreaticus) ved\u013ea alebo cez \u017el\u010dovod do prednej \u010dasti tenk\u00e9ho \u010dreva.\nPod\u017eal\u00fadkov\u00e1 \u017e\u013eaza \u010dloveka\nPatr\u00ed medzi ve\u013ek\u00e9 \u017e\u013eazy tr\u00e1viacej s\u00fastavy.\nAnat\u00f3mia\nPod\u017eal\u00fadkov\u00e1 \u017e\u013eaza je dlh\u00e1 16 a\u017e 22 cm, hrub\u00e1 2 a\u017e 3 cm, v\u00e1\u017ei 65 a\u017e 80 gramov. Je to ploch\u00fd, \u017e\u013eazovit\u00fd org\u00e1n, s lal\u00f4\u010dikovitou \u0161trukt\u00farou, ktor\u00fd m\u00e1 sivoru\u017eov\u00fa farbu. Nach\u00e1dza sa pod zadn\u00fdm listom pobru\u0161nice (lat. peritoneum), v priestore, ktor\u00fd sa ozna\u010duje ako retroperitoneum (retro = za). Nalieha na ve\u013ek\u00e9 cievy - bru\u0161n\u00fa aortu a doln\u00fa dut\u00fa \u017eilu, v \u00farovni medzi 12. hrudn\u00fdm (Th12) a 2. bedrov\u00fdm (L2) stavcom (alebo 5 - 10 cm nad pupkom). Zhruba 2/3 \u017e\u013eazy s\u00fa umiestnen\u00e9 v \u013eavej \u010dasti brucha. Predn\u00e1 plocha pankreasu nalieha na zadn\u00fa stenu \u017eal\u00fadka. Zadn\u00e1 plocha - okrem u\u017e spom\u00ednan\u00fdch ve\u013ek\u00fdch ciev - nalieha na \u013eav\u00fa ren\u00e1lnu \u017eilu, \u013eav\u00fa obli\u010dku a nadobli\u010dku. Po zadnej ploche pankreasu prebieha slezinn\u00e1 \u017eila a slezinn\u00e1 tepna.\nPankreas sa sprava do\u013eava rozde\u013euje na 3 z\u00e1kladn\u00e9 \u010dasti:\nhlava (lat. caput pancreatis) - najmohutnej\u0161ia \u010das\u0165 \u017e\u013eazy. Obklopuje ju \u201epodkova\u201c vytvoren\u00e1 priebehom dvan\u00e1stnika (lat.duodenum). Jej doln\u00fd okraj vybieha do v\u00fdbe\u017eku, ktor\u00fd sa naz\u00fdva processus uncinatus. Prech\u00e1dza do tela nekon\u0161tantn\u00fdm z\u00fa\u017een\u00edm, ktor\u00e9 sa ozna\u010duje ako kr\u010dok (lat. collum pancreatis). Na dolnom okraji kr\u010dka sa nach\u00e1dza hlbok\u00fd z\u00e1rez (lat. incisura pancreatis), ktor\u00fd odde\u013euje processus uncinatus a pokra\u010duje na jeho zadn\u00fa plochu. V tomto z\u00e1reze s\u00fa ulo\u017een\u00e9 horn\u00e1 mezenterick\u00e1 \u017eila a horn\u00e1 mezenterick\u00e1 tepna. Horn\u00e1 mezenterick\u00e1 \u017eila sa v tomto \u00faseku sp\u00e1ja so slezinnou \u017eilou a vytv\u00e1raj\u00fa port\u00e1lnu \u017eilu - vr\u00e1tnicu (lat. vena portae). Predn\u00fa plochu hlavy kryje n\u00e1stenn\u00e1 pobru\u0161nica, ktor\u00fa na dve \u010dasti rozde\u013euje \u00fapon z\u00e1vesu prie\u010dnej \u010dasti hrub\u00e9ho \u010dreva - mesocolon transversum. Horn\u00e1 \u010das\u0165 hlavy sa tak dost\u00e1va do priestoru bursa omentalis, kde nalieha na pylorick\u00fa \u010das\u0165 \u017eal\u00fadka.\ntelo (lat. corpus pancreatis) - na rozdiel od hlavy nie je ploch\u00e9, ale m\u00e1 trojhrann\u00fd tvar. Rozli\u0161uj\u00fa sa na \u0148om 3 plochy - predn\u00e1, zadn\u00e1 a spodn\u00e1; a 3 okraje - predn\u00fd, horn\u00fd a doln\u00fd. K predn\u00e9mu okraju prilieha mesocolon transversum.\nchvost (lat. cauda pancreatis) - smeruje do\u013eava nahor a prech\u00e1dza medzi listami \u017eal\u00fadkovo-slezinn\u00e9ho v\u00e4zu (lat. ligamentum gastrolienale). Jeho koniec dosahuje a\u017e k hilu sleziny.\nPankreatick\u00fd v\u00fdvod (lat.ductus pancreaticus) prebieha celou \u017e\u013eazou a v papilla duodeni maior vy\u00fas\u0165uje spolu so \u017el\u010dov\u00fdm v\u00fdvodom (lat.ductus choledochus) do dvan\u00e1stnika. Z hornej \u010dasti hlavy niekedy vych\u00e1dza pr\u00eddatn\u00fd pankreatick\u00fd v\u00fdvod (lat.ductus pancreaticus accesorius), ktor\u00fd vy\u00fas\u0165uje do dvan\u00e1stnika samostatne a vy\u0161\u0161ie v papilla duodeni minor.\nInerv\u00e1cia: plexus coeliacus, plexus hepaticus, plexus mesentericus superior\nCievne z\u00e1sobenie: a. hepatica communis, a. mesenterica superior, a. lienalis\nFunkcia\nJe \u017e\u013eazou s vonkaj\u0161\u00edm aj vn\u00fatorn\u00fdm vylu\u010dovan\u00edm. Vytv\u00e1ra sa v nej pankreatick\u00e1 \u0161\u0165ava, ktor\u00e1 sa vylu\u010duje do tenk\u00e9ho \u010dreva, kde napom\u00e1ha pri tr\u00e1ven\u00ed potravy. Nach\u00e1dzaj\u00fa sa tu aj skupiny buniek, tzv. Langerhansove ostrov\u010deky, ktor\u00e9 maj\u00fa endokrinn\u00fa funkciu. Produkuj\u00fa antagonistick\u00e9 horm\u00f3ny (horm\u00f3ny s opa\u010dn\u00fdm \u00fa\u010dinkom) \u2013 inzul\u00edn a glukag\u00f3n, ktor\u00e9 ovplyv\u0148uj\u00fa hladinu gluk\u00f3zy v krvi. Inzul\u00edn podporuje premenu gluk\u00f3zy na glykog\u00e9n, a t\u00fdm zni\u017euje jej mno\u017estvo v krvi. Glukag\u00f3n p\u00f4sob\u00ed opa\u010dne, tj. zvy\u0161uje hladinu gluk\u00f3zy v krvi a ur\u00fdch\u013euje rozklad glykog\u00e9nu v svaloch.\nHr\u00e1 rozhoduj\u00facu \u00falohu pri spracovan\u00ed a tr\u00e1ven\u00ed potravy. Vylu\u010duje horm\u00f3n inzul\u00edn produkovan\u00fd v tzv. Langerhansov\u00fdch ostrov\u010dekoch, ktor\u00fd m\u00e1 k\u013e\u00fa\u010dov\u00fd v\u00fdznam pre rovnov\u00e1hu cukru v krvi a jeho metabolizmus vo svaloch, l\u00e1tkov\u00fa v\u00fdmenu uh\u013eohydr\u00e1tov. Pankreasom vylu\u010dovan\u00e9 enz\u00fdmy s\u00fa d\u00f4le\u017eit\u00e9 pre l\u00e1tkov\u00fa v\u00fdmenu tukov a prote\u00ednov.\nPozri aj\nR\u00e1diol\u00f3gia pankreasu\nIn\u00e9 projekty\nCommons\nCommons pon\u00faka multimedi\u00e1lne s\u00fabory na t\u00e9mu Pod\u017eal\u00fadkov\u00e1 \u017e\u013eaza\nz\nd\nu\nTr\u00e1viaca s\u00fastava\n\u00fastna dutina\njazyk\nzub\nslinn\u00e1 \u017e\u013eaza\nhltan\npa\u017eer\u00e1k\n\u017eal\u00fadok\ndvan\u00e1stnik\ntenk\u00e9 \u010drevo\nslep\u00e9 \u010drevo\nhrub\u00e9 \u010drevo\nkone\u010dn\u00edk\nritn\u00fd otvor\npe\u010de\u0148\n\u017el\u010dn\u00edk\npod\u017eal\u00fadkov\u00e1 \u017e\u013eaza\nz\nd\nu\nEndokrinn\u00fd syst\u00e9m\n\u0161t\u00edtna \u017e\u013eaza\npri\u0161t\u00edtne telieska\ndetsk\u00e1 \u017e\u013eaza\npodmozgov\u00e1 \u017e\u013eaza\n\u0161u\u0161kovit\u00e9 teliesko\npod\u017eal\u00fadkov\u00e1 \u017e\u013eaza\nnadobli\u010dky\npohlavn\u00e9 \u017e\u013eazy\nZdroj: \u201ehttps://sk.wikipedia.org/w/index.php?title=Pod\u017eal\u00fadkov\u00e1_\u017e\u013eaza&oldid=7624956\u201c\nKateg\u00f3rie:\nTr\u00e1viaca s\u00fastava\nEndokrinn\u00fd syst\u00e9m\nPankreas\nDiabetes mellitus\nAnat\u00f3mia \u010dloveka\nD\u00e1tum a \u010das poslednej \u00fapravy tejto str\u00e1nky: 24. august 2023, 17:40.", "metadata": {"source": "data\\Pod\u017eal\u00fadkov\u00e1_\u017e\u013eaza.txt"}, "type": "Document"}}