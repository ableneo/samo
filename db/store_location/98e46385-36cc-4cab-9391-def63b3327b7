{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Ore\u0161nica perlav\u00e1\nStupe\u0148 ohrozenia\n(glob\u00e1lne[1])\n(na Slovensku[2])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathae)\nRad (ordo) spevavce (Passeriformes)\n\u010ce\u013ea\u010f (familia) krkavcovit\u00e9 (Corvidae)\nRod (genus) ore\u0161nica (Nucifraga)\nDruh (species) ore\u0161nica perlav\u00e1 (N. caryocatactes)\nVedeck\u00fd n\u00e1zov\nNucifraga caryocatactes\nLinnaeus, 1758\nSynonym\u00e1\nore\u0161nica perlovan\u00e1,\nore\u0161nica perlov\u00e1\nMapa roz\u0161\u00edrenia ore\u0161nice perlavej\nHniezdiaca, celoro\u010dn\u00fd v\u00fdskyt\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nOre\u0161nica perlav\u00e1 (in\u00e9 n\u00e1zvy: ore\u0161nica perlovan\u00e1, ore\u0161nica perlov\u00e1[3]; \u013eudovo: ore\u0161iarka [4], ore\u0161iak [5]; lat. Nucifraga caryocatactes) je druh z \u010de\u013eade krkavcovit\u00e9. \u017dije v palearkt\u00edde v ihli\u010dnat\u00fdch a zmie\u0161an\u00fdch lesoch.[6] Pod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov ore\u0161nica perlav\u00e1 patr\u00ed medzi najmenej ohrozen\u00e9 druhy, trend celkovej popul\u00e1cie je klesaj\u00faci, popul\u00e1cia je hodnoten\u00e1 ako klesaj\u00faca kv\u00f4li de\u0161trukcii lesn\u00fdch biotopov ako napr\u00edklad na Taiwane. Stavy v Eur\u00f3pe boli v rokoch 1980 \u2013 2013 stabiln\u00e9.[1] Pod\u013ea v\u00fdsledkov paneur\u00f3pskeho s\u010d\u00edtania be\u017en\u00fdch druhov vt\u00e1kov bol trend ore\u0161nice perlavej v Eur\u00f3pe za roky 1980 \u2013 2017 stabiln\u00fd[7].\nOpis\nOre\u0161nica perlav\u00e1 m\u00e1 d\u013a\u017eku tela 31[8] - 32 cm[9] a v\u00e1\u017ei 150 - 200 g.[10] Na Slovensku \u017eije rasa N. c. caryocatactes a inv\u00e1zne nepravidelne prilieta rasa ''N. c. macrorhynchus.[10][6]\nHlas\nHlas \"kr\u00e9r\"\n23 s., \u010cesko.\nNaj\u010dastej\u0161ie sa oz\u00fdva opakovan\u00fdm drsn\u00fdm \"Rrraa\"[9] \u010di \"kr\u00e9r\"[8], alebo tich\u00fdm \"Arrrrr\"[9] \u010di \"kror\"[8].\nV\u00fdskyt a stav na Slovensku\nPopul\u00e1cia \u017eij\u00faca na Slovensku je st\u00e1la, na jese\u0148 zalietaj\u00fa ore\u0161nice do \u00fadol\u00ed pre dozrievaj\u00face lieskov\u00e9 orie\u0161ky a nad hranicu lesa za limbov\u00fdmi orie\u0161kami, niekedy aj v\u00e4\u010d\u0161ie vzdialenosti, napr\u00edklad z N\u00edzkych Tatier do Vysok\u00fdch Tatier[10]. Prelietav\u00e1 je seversk\u00e1 popul\u00e1cia, tie na Slovensko prilietaj\u00fa na jese\u0148 a v zime, s\u00fa m\u00e1lo plach\u00e9. Nedostato\u010dne presk\u00faman\u00e9 s\u00fa inv\u00e1zne v\u00fdskyty sib\u00edrskeho poddruhu N. c. macrorhynchos, v minulosti v rokoch 1910, 1911, 1912, 1931, 1933, 1954, 1968[10] a naposledy v roku 1985.[6]\n\u017dije v ihli\u010dnat\u00fdch lesoch vo vrchoch stredn\u00e9ho a v\u00fdchodn\u00e9ho Slovenska najm\u00e4 od 600 - 1 200 m n. m..[6] Najvy\u0161\u0161ie polo\u017een\u00e9 hniezdisk\u00e1 s\u00fa vo Vysok\u00fdch Tatr\u00e1ch 1 500 m n. m.[10]\nOdhadovan\u00fd po\u010det hniezdiacich p\u00e1rov je 4 000 - 8 000, zimuj\u00facich jedincov 10 000 - 20 000. Ve\u013ekos\u0165 popul\u00e1cie i \u00fazemie na ktorom sa vyskytuje s\u00fa stabiln\u00e9, maxim\u00e1lna zmena do 20%. Ekosozologick\u00fd status v rokoch 1995, 1998[6] a 2001 \u017eiadny.[11] V roku 2014 NT* A2b - takmer ohrozen\u00fd.[2][12][13] Eur\u00f3psky ochran\u00e1rsky status nezaraden\u00fd SPEC. Stupe\u0148 ohrozenia S - vyhovuj\u00faci ochran\u00e1rsky status.[6]\nTrend po\u010detnosti ore\u0161nice perlavej na Slovensku mal pod\u013ea s\u010d\u00edtania be\u017en\u00fdch druhov vt\u00e1kov v rokoch 2005 \u2013 2009[14] aj v rokoch 2005 \u2013 2012[15] v\u00fdrazn\u00fd pokles.\nBiotop\nOre\u0161nica perlav\u00e1 \u017eije na Slovensku najm\u00e4 v zmie\u0161an\u00fdch, ihli\u010dnat\u00fdch a m\u00e1lo v listnat\u00fdch lesoch.[10] Nach\u00e1dza sa v lesnat\u00fdch oblastiach, ktor\u00e9 spestruj\u00fa l\u00faky, pasienky a holiny. Ob\u013eubuje miesta s dostatkom smrekov\u00fdch mlad\u00edn.[6]\nHniezdenie\nOre\u0161nica perlav\u00e1 hniezdi iba raz do roka, hniezdo si stavia najm\u00e4 na ihli\u010dnat\u00fdch stromoch bl\u00edzko kme\u0148a od 3 m vy\u0161\u0161ie (najni\u017e\u0161ie n\u00e1jden\u00e9 na Slovensku bolo 1,5 m). Hniezdo je budovan\u00e9 oboma rodi\u010dmi, z vonkaj\u0161ej strany such\u00fdmi kon\u00e1rikmi ihli\u010dnat\u00fdch stromov a pr\u00e1chniv\u00fdm drevo, pr\u00edpadne blatom, vo vn\u00fatri jemn\u00fdmi rastlinkami, tr\u00e1vou, machom i per\u00edm. Priemer hniezda b\u00fdva pribli\u017ene 30 cm, v\u00fd\u0161ka 15 cm. Samica zniesie 3 - 5 be\u013eav\u00fdch vaj\u00ed\u010dok s fia\u013eov\u00fdmi a zelenkav\u00fdmi \u0161kvrnami a sed\u00ed na nich 17 - 19 dn\u00ed. Samec j\u00fa k\u0155mi. Po vyliahnut\u00ed ml\u00e1\u010fat sa o ne rodi\u010dia staraj\u00fa 25 dn\u00ed.[10]\nPotrava\n\u017div\u00ed sa rastlinami, orie\u0161ky a semenami. Na zimu si chystaj\u00fa z\u00e1soby, podobne ako sojka oby\u010dajn\u00e1, vo Vysok\u00fdch Tatr\u00e1ch vyh\u013ead\u00e1vaj\u00fa v zime pri chatk\u00e1ch odpadky.[10] Po\u010das inv\u00e1zie poddruhu N. c. macrorhynchos v roku 1968 boli pozorovan\u00e9 koncom augusta na slivk\u00e1ch.[10]\nOchrana\nJe z\u00e1konom chr\u00e1nen\u00e1, spolo\u010densk\u00e1 hodnota je 1000 \u20ac (Vyhl\u00e1\u0161ka M\u017dP \u010d. 170/2021).[16]\nGal\u00e9ria\nIlustr\u00e1cia\nZobrazenie rasy N. c. caryocatactes a N. c. macrorhynchos\nOb\u013eubuje orie\u0161ky borovice limbovej, na obr\u00e1zku vid\u00edme ore\u0161nicou opracovan\u00fa \u0161i\u0161ku.\nMal\u00e1 Fatra patr\u00ed medzi pohoria, kde po\u010detnos\u0165ou prevy\u0161uje sojku[6]\nKr\u00e1tky film ako ore\u0161nica h\u013ead\u00e1 potravu\nVajce\nReferencie\n\u2191 a b IUCN Red list 2021.2. Pr\u00edstup 27. novembra 2021\n\u2191 a b Demko M., Kri\u0161t\u00edn A. & Pa\u010denovsk\u00fd S. 2014: \u010cerven\u00fd zoznam vt\u00e1kov Slovenska. SOS/BirdLife Slovensko, 52 pp. [online]. vtaky.sk, 2014, [cit. 2018-03-03]. Dostupn\u00e9 online.", "metadata": {"source": "data\\Ore\u0161nica_perlav\u00e1.txt"}, "type": "Document"}}