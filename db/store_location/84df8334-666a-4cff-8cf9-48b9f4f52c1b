{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Canisterapia (lat. canis = pes) je jednou z foriem animoterapie.\nCanisterapia vyu\u017e\u00edva pozit\u00edvne p\u00f4sobenie psa dom\u00e1ceho na fyzick\u00fa, psychick\u00fa a soci\u00e1lnu pohodu \u010dloveka. Uplat\u0148uje sa hlavne ako pomocn\u00e1 psychoterapeutick\u00e1 met\u00f3da v situ\u00e1ci\u00e1ch, ke\u010f in\u00e9 met\u00f3dy nemo\u017eno pou\u017ei\u0165, alebo nie s\u00fa \u00fa\u010dinn\u00e9. Kladie d\u00f4raz na rie\u0161enie psychologick\u00fdch, citov\u00fdch a soci\u00e1lno \u2013 integra\u010dn\u00fdch probl\u00e9mov. P\u00f4sobenie na fyzick\u00e9 zdravie \u010dloveka je u canisterapie druhotn\u00e9, motivuje k rehabilit\u00e1cii a povzbudzuje imunitu prostredn\u00edctvom psychiky.\nCanisterapia sa del\u00ed na:\n\u017eiveln\u00fa \u2013 klasick\u00e9 dr\u017eanie psa v dom\u00e1cnosti ako spolo\u010dn\u00edka a priate\u013ea,\nriaden\u00fa \u2013 pes patr\u00ed terapeutovi, ktor\u00fd so psom nav\u0161tevuje pacientov.\n\u017diveln\u00e1 canisterapia\nKlasick\u00e9 dr\u017eanie psa m\u00f4\u017ee pom\u00f4c\u0165 napr\u00edklad:\nOsamel\u00ed a osamotene \u017eij\u00faci \u013eudia: so psom sa nec\u00edtia osamelo, v staran\u00ed sa o psa nach\u00e1dzaj\u00fa \u017eivotn\u00fa \u00falohu, \u013eah\u0161ie nadv\u00e4zuj\u00fa a udr\u017eiavaj\u00fa priate\u013estv\u00e1. Zviera vzbud\u00ed v majite\u013eovi rados\u0165 do \u017eivota, nedovol\u00ed mu zam\u00fd\u0161\u013ea\u0165 sa nad starostami.\nDeti, zvl\u00e1\u0161\u0165 probl\u00e9mov\u00e9 deti: pes sa stane nielen spolo\u010dn\u00edkom v ich hr\u00e1ch, ale s jeho pomocou sa nau\u010dia aj zodpovednosti a oh\u013eaduplnosti. Zah\u00e1\u0148a pocity osamelosti jedin\u00e1\u010dikov. Ochotne prij\u00edma emocion\u00e1lne potreby die\u0165a\u0165a, hlavne telesn\u00fd kontakt. U agres\u00edvneho die\u0165a\u0165a sa zlep\u0161uje postoj k okoliu. Hyperakt\u00edvne die\u0165a sa uvo\u013en\u00ed a upokoj\u00ed.\n\u013dudia v stresuj\u00facich podmienkach: m\u00f4\u017eu so psom \u013eah\u0161ie \u201evypn\u00fa\u0165\u201c a lep\u0161ie zvl\u00e1daj\u00fa ka\u017edodenn\u00e9 stresy. Interakcia so zviera\u0165om \u2013 dot\u00fdkanie i rozpr\u00e1vanie sa, zni\u017euje psychick\u00e9 a fyzick\u00e9 vn\u00edmanie stresu \u010dloveka.\nOsoby s chorobami obehov\u00e9ho syst\u00e9mu a srdca, s nadmernou hmotnos\u0165ou, diabetici\u2026: vyn\u00faten\u00fd pohyb, nutnos\u0165 vych\u00e1dzok so psom, telesnej aktivity.\nStar\u00ed \u013eudia: psami s\u00fa povzbudzovan\u00ed v telesnej aj du\u0161evnej aktivite. Pom\u00e1haj\u00fa predch\u00e1dza\u0165 pocitom osamelosti, pocitom nepotrebnosti a soci\u00e1lnej izol\u00e1cii.\nDepres\u00edvne osoby: pes pom\u00e1ha z\u00edska\u0165 sp\u00e4\u0165 pohodu a rados\u0165 zo \u017eivota, n\u00e1js\u0165 \u017eivotn\u00fa \u00falohu, odv\u00e1dza pozornos\u0165 od starost\u00ed, zjednodu\u0161uje soci\u00e1lne kontakty.\nRiaden\u00e1 canisterapia\nOdborn\u00edk na tento druh terapie:\npacientovi zaobstar\u00e1 vhodn\u00e9ho psa a do vz\u0165ahu medzi pacientom a psom ist\u00fa dobu vstupuje\nvyu\u017e\u00edva vlastn\u00e9ho vycvi\u010den\u00e9ho psa pri n\u00e1v\u0161tev\u00e1ch chor\u00fdch\nDruh\u00fd sp\u00f4sob \u010falej mo\u017eno rozdeli\u0165 na:\nAAT (Animal-Assisted Therapy): psovod aj so psom s\u00fa dlhodobo za\u010dlenen\u00ed do lie\u010denia osoby, s\u00fa neoddelite\u013enou s\u00fa\u010das\u0165ou terapeutick\u00e9ho procesu. Je zameran\u00e1 len na jednu osobu, alebo viac os\u00f4b s t\u00fdm ist\u00fdm probl\u00e9mom. Vedie ju zdravotn\u00edcky profesion\u00e1l so \u0161peci\u00e1lnymi odborn\u00fdmi vedomos\u0165ami. Pou\u017e\u00edva sa k posilneniu \u017eiad\u00faceho, alebo utlmeniu ne\u017eiaduceho chovania (napr. lie\u010denie f\u00f3bi\u00ed, alebo n\u00e1cvik ch\u00f4dze). V\u00fdsledky s\u00fa objekt\u00edvne pozorovate\u013en\u00e9 a merate\u013en\u00e9.\nAAA (Animal-Assisted Activity): prebieha v podobe n\u00e1v\u0161tev pacientov, pes sa venuje viacer\u00fdm, r\u00f4znym osob\u00e1m. S\u00fa motiva\u010dn\u00fdm, v\u00fdchovn\u00fdm, odpo\u010dinkov\u00fdm a terapeutick\u00fdm prostriedkom zameran\u00fdm na zv\u00fd\u0161enie kvality \u017eivota pacienta. V\u00fdsledky sa daj\u00fa vyjadri\u0165 \u201elen\u201c ako rados\u0165, \u0161\u0165astie, spokojnos\u0165.\nPou\u017e\u00edva sa napr\u00edklad:\nPacienti s detskou mozgovou obrnou (DMO): pes sa st\u00e1va nielen priate\u013eom, ale aj motiv\u00e1ciou k pohybu a rehabilit\u00e1cii. Je zdrojom nov\u00fdch podnetov, spestren\u00edm \u017eivota. Odv\u00e1dza pozornos\u0165 od vlastn\u00fdch probl\u00e9mov. Vychov\u00e1va k zodpovednosti a k empatii.\nStar\u00ed \u013eudia, domov d\u00f4chodcov: star\u0161\u00ed \u013eudia \u010dasto trpia depresiami, pocitmi nepotrebnosti, straty motiv\u00e1cie \u010falej \u017ei\u0165. Psy preb\u00fadzaj\u00fa v t\u00fdchto osob\u00e1ch pozit\u00edvne em\u00f3cie. S\u00fa zmenou v zabehan\u00fdch ko\u013eajach ich \u017eivota. Umo\u017e\u0148uj\u00fa telesn\u00fd kontakt. Zlep\u0161uje sa vz\u00e1jomn\u00e1 komunik\u00e1cia obyvate\u013eov domova d\u00f4chodcov, spolo\u010dn\u00e1 rados\u0165 uvo\u013e\u0148uje \u010dasto nap\u00e4t\u00e9 vz\u0165ahy. Pre niektor\u00fdch je ps\u00edk zdrojom relaxu, so psom sa maznaj\u00fa a hladkaj\u00fa ho. Pre in\u00fdch zase aktivity: \u0161tvornoh\u00fd terapeut aportuje, beh\u00e1, nab\u00e1da k pohybu, spolo\u010dn\u00fdm hr\u00e1m, prech\u00e1dzke. Zni\u017euje sa potreba vy\u017eadovania pozornosti od o\u0161etrovate\u013eov. U \u013eud\u00ed trvale podr\u00e1\u017eden\u00fdch v\u00fdrazne kles\u00e1 miera agresivity vo\u010di okoliu.\nMent\u00e1lne postihnut\u00ed: pes udr\u017euje du\u0161evne zaostal\u00e9ho \u010dloveka v pozornosti dlh\u0161ie ako in\u00e9 objekty, pozoruje a sk\u00fama ho. Udr\u017euje ho v aktivite. Dotyky a hladenie uspokojuj\u00fa potrebu po ne\u017enosti, ktor\u00e1 je u nich mnohokr\u00e1t zv\u00fd\u0161en\u00e1. Je v\u00fdchovn\u00fdm prostriedkom: ako sa spr\u00e1vne chova\u0165 k zvierat\u00e1m, nesk\u00f4r k \u013eudom. Zvy\u0161uje samostatnos\u0165 a zodpovednos\u0165. Motivuje k rehabilit\u00e1cii a rozvoju jemnej motoriky (h\u00e1dzan\u00edm lopti\u010dky, hladkan\u00edm, napodob\u0148ovan\u00edm \u010dinnosti psa\u2026), podnecuje k nah\u00e1\u0148aniu a sk\u00e1kaniu pri hre a t\u00fdm k rozvoju motorick\u00fdch schopnost\u00ed. Prispieva k zn\u00ed\u017eeniu osamelosti a uzavretosti, podporuje spont\u00e1nnos\u0165 prejavu. Zvy\u0161uje neverb\u00e1lne komunika\u010dn\u00e9 schopnosti ment\u00e1lne retardovanej osoby.\nAutisti: do seba zah\u013aben\u00fdm autistick\u00fdm de\u0165om aj dospel\u00fdm pom\u00e1ha pes obraca\u0165 ich pozornos\u0165 navonok. Vytrh\u00e1va ich z ich vn\u00fatorn\u00e9ho psychick\u00e9ho sveta. Zmier\u0148uje ich agresivitu vo\u010di okoliu. Zlep\u0161uje sa spolo\u010densk\u00e9 spr\u00e1vanie autistickej osoby.", "metadata": {"source": "data\\Canisterapia.txt"}, "type": "Document"}}