{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Umiestnenie chromat\u00ednu v bunkovom jadre\nChromat\u00edn (chromatinum) je vl\u00e1knit\u00e1 substancia vyskytuj\u00faca sa v bunkovom jadre, zlo\u017een\u00e1 z DNA, hist\u00f3nov, RNA a nehist\u00f3nov\u00fdch bielkov\u00edn. Predstavuje hlavn\u00fa zlo\u017eku chromoz\u00f3mov.\nChromat\u00edn m\u00e1 nieko\u013eko stup\u0148ov zlo\u017eenia. Dvojit\u00fd helix (dvojit\u00e1 skrutkovica) DNA spolu s bielkovinami tvor\u00ed nukleoz\u00f3my. Nukleoz\u00f3m obsahuje re\u0165azec DNA dlh\u00fd pribli\u017ene 150 b\u00e1zov\u00fdch p\u00e1rov (u \u010dloveka 146 bp) navinut\u00fd na jadro tvoren\u00e9 zo 4 druhov hist\u00f3nov\u00fdch bielkov\u00edn, naz\u00fdvan\u00e9 taktie\u017e hist\u00f3nov\u00fd oktam\u00e9r. Medzi nukleoz\u00f3mami sa nach\u00e1dza spojovacia DNA o d\u013a\u017eke okolo 50 bp. Nukleoz\u00f3my a spojovacie DNA sa ukladaj\u00fa \u0161pecifick\u00fdm, cikcakovit\u00fdm sp\u00f4sobom, tvoriac solenoid, ktor\u00fd m\u00e1 priemer 30 nm a preto je niekedy ozna\u010dovan\u00fd menom vl\u00e1kno 30 nm. Solenoid sa uklad\u00e1 do k\u013eu\u010diek, z ktor\u00fdch sa skladaj\u00fa chromat\u00eddy.\nChromat\u00edn sa m\u00f4\u017ee zakr\u00faca\u0165 a odkr\u00faca\u0165, sp\u00f4sobuj\u00fac zmenu zlo\u017eenia \u0161trukt\u00fary chromoz\u00f3mov. Z poh\u013eadu na \u0161piraliz\u00e1ciu (kondenz\u00e1ciu) rozli\u0161ujeme: menej skondenzovan\u00fd, geneticky akt\u00edvny chromat\u00edn \u2013 euchromat\u00edn a zvy\u010dajne geneticky neakt\u00edvny skondenzovan\u00fd chromat\u00edn \u2013 heterochromat\u00edn \u2013 so silne skr\u00faten\u00fdmi, skondenzovan\u00fdmi vl\u00e1knami. Stupe\u0148 kondenz\u00e1cie chromat\u00ednu odohr\u00e1va rolu v kontrole expresie g\u00e9nov. Tvorba heterochromat\u00ednu je zviazan\u00e1 s n\u00edzkym stup\u0148om acetyl\u00e1cie hist\u00f3nov a vysok\u00fdm stup\u0148om metyl\u00e1cie DNA a taktie\u017e metyl\u00e1ciou lyz\u00ednu 9 v hist\u00f3ne H3. Bielkovinou, ktor\u00e1 ma ve\u013ek\u00fd v\u00fdznam v procese heterochromatiz\u00e1cie je HP1. T\u00e1 vlastn\u00ed chromodom\u00e9nu, ktor\u00e1 m\u00e1 schopnos\u0165 viaza\u0165 sa so zmetylovan\u00fdmi hist\u00f3nami.\nMedzi v\u00fdznamnej\u0161ie bielkoviny spojen\u00fdch s heterochromat\u00ednom patria: HP1 a Sir3. Naopak be\u017en\u00e9 bielkoviny p\u00f4sobiace s euchromat\u00ednom s\u00fa: HMGB1, HMGB2, HMGN1, HMGN2.\nChromat\u00edn (najm\u00e4 v povrchov\u00fdch vrstv\u00e1ch bunky) sa \u013eahko farb\u00ed z\u00e1sadit\u00fdmi farbivami \u2013 bazofilne.\nPo prv\u00fd raz n\u00e1zov chromat\u00edn pou\u017eil Walter Fleming v roku 1882.\nBibliografia\nPiotr W\u0119gle\u0144ski (red) Genetyka molekularna, wydanie 2 poprawione Wyd. PWN Var\u0161ava 2006\nZdroj\nTento \u010dl\u00e1nok je \u010diasto\u010dn\u00fd alebo \u00fapln\u00fd preklad \u010dl\u00e1nku Chromatyna na po\u013eskej Wikip\u00e9dii (\u010d\u00edslo rev\u00edzie nebolo ur\u010den\u00e9).\nZdroj: \u201ehttps://sk.wikipedia.org/w/index.php?title=Chromat\u00edn&oldid=6583256\u201c\nKateg\u00f3rie:\nGenetika\nBunkov\u00e9 jadro\nD\u00e1tum a \u010das poslednej \u00fapravy tejto str\u00e1nky: 20. november 2017, 15:18.", "metadata": {"source": "data\\Chromat\u00edn.txt"}, "type": "Document"}}