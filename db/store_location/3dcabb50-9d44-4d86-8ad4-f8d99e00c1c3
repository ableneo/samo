{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Cvikla\n(=repa oby\u010dajn\u00e1 prav\u00e1 k\u0155mna cviklov\u00e1)\nzv\u00e4zok cvikiel\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) rastliny (Vegetabilia)\nPodr\u00ed\u0161a (subregnum) zelen\u00e9 rastliny (Viridiplantae, Chlorobionta)\nV\u00fdvojov\u00e1 l\u00ednia cievnat\u00e9 rastliny (Tracheophyta)\nV\u00fdvojov\u00e1 vetva semenn\u00e9 rastliny (Spermatophyta)\nOddelenie krytosemenn\u00e9 rastliny (Angiospermae)\nTrieda (classis) prav\u00e9 dvojkl\u00ed\u010dnolistov\u00e9 rastliny (Eudicotidae)\nRad (ordo) klin\u010dekotvar\u00e9 (Caryophyllales)\n\u010ce\u013ea\u010f (familia) l\u00e1skavcovit\u00e9 (Amaranthaceae)\nRod (genus) repa (Beta)\nDruh (species) repa oby\u010dajn\u00e1 (Beta vulgaris)\nPoddruh/Plemeno (subspecies) repa oby\u010dajn\u00e1 prav\u00e1 (Beta vulgaris subsp. vulgaris)\nOdroda (varietas) repa oby\u010dajn\u00e1 prav\u00e1 k\u0155mna cviklov\u00e1 (= cvikla) (Beta vulgaris subsp. vulgaris convar. crassa var. conditiva)\nSynonym\u00e1\nBeta vulgaris subsp. vulgaris Skupina Conditiva\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nRozrezan\u00fd kore\u0148\nCvikla (Beta vulgaris subsp. vulgaris Skupina Conditiva; in\u00e9 n\u00e1zvy pozri ni\u017e\u0161ie) je tax\u00f3n (oby\u010dajne hodnoten\u00fd ako Skupina, (kon)varieta \u010di poddruh) z druhu repa oby\u010dajn\u00e1 (Beta vulgaris). V minulosti sa ob\u010das zara\u010foval ako samostatn\u00fd druh. Je to dvojro\u010dn\u00e1 po\u013enohospod\u00e1rska plodina, ktorej bu\u013evu konzumuj\u00fa \u013eudia ako zelenina.\nN\u00e1zvy\nSlovensk\u00e9 n\u00e1zvy tohto tax\u00f3nu s\u00fa: cvikla[1][2][3][4][5], repa oby\u010dajn\u00e1 prav\u00e1 k\u0155mna cviklov\u00e1[3][2][4], repa oby\u010dajn\u00e1 prav\u00e1 cviklov\u00e1[6], repa oby\u010dajn\u00e1 cviklov\u00e1[1][5], repa prav\u00e1 cviklov\u00e1[7], repa cviklov\u00e1 [8], \u010derven\u00e1 repa[1][9], repa \u010derven\u00e1 [10][11], \u010derven\u00e1 \u0161al\u00e1tov\u00e1 repa[2], \u010derven\u00e1 repa \u0161al\u00e1tov\u00e1[12][13], \u0161al\u00e1tov\u00e1 repa[1][12], repa \u0161al\u00e1tov\u00e1[14], jedl\u00e1 repa[15], repa oby\u010dajn\u00e1 jedl\u00e1[16], z\u00e1hradn\u00e1 repa[17], nespr\u00e1vne alebo \u013eudovo alebo zastarano: cvik\u013ea[18][19][20], zastarano: bar\u0161\u010d[7], zastarano: manholt \u010d(i)erny (t. j. ekvivalent latinsk\u00e9ho n\u00e1zvu Beta nigra) [6], \u013eudovo: cviklovka[21], \u013eudovo: \u010derven\u00e1 cvikla[22] (n\u00e1zov \u010derven\u00e1 cvikla alternat\u00edvne znamen\u00e1 len \u010derven\u00fa formu cviklu).\nLatinsk\u00e9 n\u00e1zvy tohto tax\u00f3nu s\u00fa najm\u00e4:[23]\nako tax\u00f3n v r\u00e1mci druhu repa oby\u010dajn\u00e1 (Beta vulgaris):\nBeta vulgaris subsp. vulgaris Skupina Conditiva\nBeta vulgaris subsp. vulgaris Skupina Vulgaris\nBeta vulgaris Skupina Conditiva\nBeta vulgaris Skupina Vulgaris\nBeta vulgaris subsp. vulgaris convar. crassa [alebo convar. vulgaris] var. conditiva [alebo provar. conditiva]\nBeta vulgaris var. conditiva\nBeta vulgaris var. rubra\nBeta vulgaris var. cruenta\nBeta vulgaris convar. conditiva\nBeta vulgaris subsp. esculenta var. rubra\nBeta vulgaris subsp. rapacea var. rubra\nBeta vulgaris var. rapa f. rubra\nBeta vulgaris Var.-Gr. cruenta\nBeta vulgaris f. rubra (a Beta vulgaris f. zonata)\nBeta vulgaris esculenta f. rubra\nBeta vulgaris subsp. conditiva\nBeta vulgaris subsp. esculenta\nBeta vulgaris subsp. rubra\nBeta vulgaris subsp. vulgaris\nBeta vulgaris cruenta\nBeta vulgaris rubra a Beta vulgaris rosea\nBeta crassa subsp. europaeum convar. cruenta\nBeta maritima hortensis\nako samostatn\u00fd druh (sk\u00f4r zastarano):\nBeta vulgaris\nBeta rubra\nBeta hortensis\nBeta conditiva\nBeta cruenta\nBeta italica\nBeta nigra (O Beta nigra pozri pozn\u00e1mku v \u010dl\u00e1nku repa oby\u010dajn\u00e1)\nSystematika\nSyst\u00e9m tax\u00f3nu pozri v \u010dl\u00e1nku repa oby\u010dajn\u00e1.\nP\u00f4vod\nJej p\u00f4vod je v Stredomor\u00ed a v severoafrickom prostred\u00ed. Je zn\u00e1ma a ob\u013e\u00faben\u00e1 ako v Eur\u00f3pe, tak v Severnej Amerike a mnoh\u00fdch \u00e1zijsk\u00fdch krajin\u00e1ch. Prv\u00e9 z\u00e1znamy o cvikle s\u00fa star\u00e9 asi 3 000 rokov a poch\u00e1dzaj\u00fa z Babylonie. Bola zn\u00e1ma aj v starom R\u00edme, kde ju bohato vyu\u017e\u00edvali, jednak ako jedlo, ale najm\u00e4 ako liek. V\u010faka antike sa roz\u0161\u00edrila do celej Eur\u00f3py.[24]\nPou\u017eitie\nSurov\u00e1 cvikla sa dobre uplatn\u00ed v \u0161al\u00e1toch. V\u00fdborne chut\u00ed s cesnakom, chrenom, kapustou, jablkami, pomaran\u010dmi a orechmi. Z varenej cvikly pripravujeme \u0161al\u00e1ty so smotanou, majon\u00e9zou, marin\u00e1dou a pod. Oba druhy \u0161al\u00e1tov s\u00fa dobr\u00fdm doplnkom pe\u010den\u00e9ho m\u00e4sa a min\u00fatok. Uvaren\u00fa mlad\u00fa cviklu sta\u010d\u00ed len osoli\u0165, pokvapka\u0165 citr\u00f3nom a maslom - je to dobr\u00e1 pr\u00edloha pre t\u00fdch, ktor\u00ed nemaj\u00fa radi kysl\u00e9 \u0161al\u00e1ty.\nIde o jeden z najroz\u0161\u00edrenej\u0161\u00edch druhov pestovan\u00fdch riep. Jej konzum\u00e1cia je roz\u0161\u00edren\u00e1 preva\u017ene vo v\u00fdchodnej Eur\u00f3pe, kde sa pou\u017e\u00edva na pr\u00edpravu bor\u0161\u010da. Ku konzum\u00e1cii naj\u010dastej\u0161ie sl\u00fa\u017ei podzemn\u00e1 kore\u0148ov\u00e1 \u010das\u0165, ktor\u00e1 sa pred jedlom \u010dasto var\u00ed \u010di sa pod\u00e1va studen\u00e1 po uvaren\u00ed ako \u0161al\u00e1t s octom alebo olejom. Daj\u00fa sa konzumova\u0165 aj zelen\u00e9 listy, ktor\u00e9 sa naj\u010dastej\u0161ie pod\u00e1vaj\u00fa dusen\u00e9 alebo varen\u00e9.\nLie\u010div\u00e9 \u00fa\u010dinky", "metadata": {"source": "data\\Cvikla.txt"}, "type": "Document"}}