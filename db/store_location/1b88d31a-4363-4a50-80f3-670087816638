{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Pinka oby\u010dajn\u00e1\nsamec\nStupe\u0148 ohrozenia\n(glob\u00e1lne[1], na Slovensku[2])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathae)\nRad (ordo) spevavce (Passeriformes)\n\u010ce\u013ea\u010f (familia) pinkovit\u00e9 (Fringillidae)\nRod (genus) pinka (Fringilla)\nDruh (species) pinka oby\u010dajn\u00e1 (F. coelebs)\nVedeck\u00fd n\u00e1zov\nFringilla coelebs\nLinnaeus, 1758\nSynonym\u00e1\npinka lesn\u00e1\nMapa roz\u0161\u00edrenia pinky oby\u010dajnej\nHniezdenie, len letn\u00fd v\u00fdskyt\nHniezdenie, celoro\u010dn\u00fd v\u00fdskyt\nZimovisko\n\u010clovekom introdukovan\u00e9 popul\u00e1cie (ju\u017en\u00e1 Afrika (\u0161t\u00e1t), Nov\u00fd Z\u00e9land)\nHniezdenie a celoro\u010dn\u00fd v\u00fdskyt poddruhov skupiny spodiogenys\nHniezdenie a celoro\u010dn\u00fd v\u00fdskyt poddruhov skupiny canariensis\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nPinka oby\u010dajn\u00e1 alebo pinka lesn\u00e1[3] lat. (Fringilla coelebs) je spevavec a patr\u00ed do \u010de\u013eade pinkovit\u00fdch. Je to ve\u013emi be\u017en\u00fd druh v Eur\u00f3pe a hniezdi na celom \u00fazem\u00ed Slovenska od n\u00ed\u017ein a\u017e po p\u00e1smo kosodreviny.[4] Pod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov pinka oby\u010dajn\u00e1 patr\u00ed medzi najmenej ohrozen\u00e9 druhy, popul\u00e1cia v Eur\u00f3pe vykazovala v rokoch 1980 \u2013 2013 mierny n\u00e1rast.[1]\nOpis\nPinka oby\u010dajn\u00e1 meria 15[5] \u2013 15,5 cm[6] a v\u00e1\u017ei 21 \u2013 25 g.[7] Samec m\u00e1 modrosiv\u00fd vrch hlavy a krk. Boky hlavy a hru\u010f s\u00fa hnedo\u010derven\u00e9 s v\u00ednovo\u010derven\u00fdm odtie\u0148om. M\u00e1 \u010dierne \u010delo. Chrb\u00e1t je \u010dervenohned\u00fd so zelen\u00fdm odtie\u0148om, kostr\u010d zeleno\u017elt\u00e1. Brucho je hnedobiele. Krovky, letky a chvostov\u00e9 per\u00e1 s\u00fa \u010diernohned\u00e9 so svetl\u00fdmi okrajmi.[7]\nSamica, na rozdiel od samca, nem\u00e1 modr\u00fd vrch hlavy ani \u010dervenohned\u00fa hru\u010f a l\u00edce. Chrb\u00e1t ma olivov\u00fd, letky a chvostov\u00e9 per\u00e1 svetlej\u0161ie. Zob\u00e1k je na jar sivomodr\u00fd, na jese\u0148 hned\u00fd. Nohy s\u00fa hned\u00e9. Mlad\u00e9 vt\u00e1ky maj\u00fa \u0161at samice.[7]\nHlas\nSpev\n17 s., Slovensko.\nPinka oby\u010dajn\u00e1 m\u00e1 region\u00e1lne r\u00f4znorod\u00fd spev. Typick\u00e9 je zakon\u010denie trilkom. Volanie je v\u00fdrazn\u00e9 \"fink\" alebo \"pink\"[5], po\u010das letu m\u00e4kk\u00e9 \"j\u00fcpp\". Varovn\u00fd hlas znie ako \"h\u00fcitt\" a pou\u017e\u00edva aj kovovo znej\u00face \"schrr\u00fct\".[6]\nV\u00fdskyt a stav na Slovensku\nPinka oby\u010dajn\u00e1 hniezdi v 98,3 % mapovac\u00edch kvadr\u00e1tov. Je to aj jeden z najpo\u010detnej\u0161\u00edch druhov v lesoch, priemerne 10 \u2013 20 p\u00e1rov/10 ha. Najvy\u0161\u0161ie hustoty dosahuje v pr\u00edrodn\u00fdch lu\u017en\u00fdch lesoch (maxim\u00e1lna zisten\u00e1 hodnota a\u017e 29 p\u00e1rov/10 ha v NPR Ostrov orliaka morsk\u00e9ho), v pr\u00edrodn\u00fdch dubov\u00fdch lesoch (maxim\u00e1lna zisten\u00e1 hodnota a\u017e 16,1 p\u00e1ru/10 ha v NPR Ka\u0161iv\u00e1rov\u00e1 a NPR Boky), v pr\u00edrodn\u00fdch horsk\u00fdch zmie\u0161an\u00fdch lesoch (maxim\u00e1lna zisten\u00e1 hodnota 12,5 p\u00e1ru/10 ha v NPR Dobro\u010dsk\u00fd prales a NPR Bad\u00ednsky prales) a v pr\u00edrodn\u00fdch dubovo-bukov\u00fdch lesoch (maxim\u00e1lna zisten\u00e1 hodnota 10,3 p\u00e1ru/10 ha v NPR Sitno). V hospod\u00e1rskych lesoch dosahuje maxim\u00e1lne hodnoty len do 8 p\u00e1rov/10 ha (dubov\u00e1 kme\u0148ovina).[4]\nPreva\u017en\u00e1 \u010das\u0165 popul\u00e1cie sa na zimu s\u0165ahuje. Ost\u00e1vaj\u00fa najm\u00e4 star\u00e9 samce a zdr\u017euj\u00fa sa pri obciach. V zime bola pinka preuk\u00e1zan\u00e1 v 77,9 % mapovac\u00edch kvadr\u00e1tov. Zimuj\u00fa najm\u00e4 v ju\u017enom Franc\u00fazsku.[4]\nOdhadovan\u00fd po\u010det hniezdiacich p\u00e1rov v rokoch 1980 \u2013 1999 bol 3 000 000 \u2013 5 000 000, zimuj\u00facich jedincov 10 000 \u2013 50 000. Ve\u013ekos\u0165 popul\u00e1cie i \u00fazemie, na ktorom sa vyskytovala boli stabiln\u00e9, maxim\u00e1lna zmena do 20 %. Ekosozologick\u00fd status v rokoch 1995, 1998[4] a 2001[8] \u017eiadny. Eur\u00f3psky ochran\u00e1rsky status SPEC4 \u2013 druhy, ktor\u00fdch glob\u00e1lne popul\u00e1cie s\u00fa koncentrovan\u00e9 v Eur\u00f3pe a maj\u00fa tam vhodn\u00fd ochran\u00e1rsky status. Stupe\u0148 ohrozenia S \u2013 vyhovuj\u00faci ochran\u00e1rsky status.[7]\nOdhadovan\u00fd po\u010det hniezdiacich p\u00e1rov v rokoch 2008 \u2013 2012 bol 3 000 000 \u2013 5 0000 000 p\u00e1rov. Kr\u00e1tkodob\u00fd trend i ve\u013ekos\u0165 \u00fazemia na ktorom hniezdila za posledn\u00fdch 12 rokov (2000 \u2013 2012) aj z poh\u013eadu dlhodob\u00e9ho trendu od roku 1980 (1980 \u2013 2012) boli stabiln\u00e9.[9] V roku 2014 LC - menej dotknut\u00fd.[2][10][11]\nOdhadovan\u00fd po\u010det hniezdiacich p\u00e1rov v rokoch 2013 \u2013 2018 bol 3 000 000 \u2013 5 000 000 p\u00e1rov. Kr\u00e1tkodob\u00fd trend i ve\u013ekos\u0165 \u00fazemia na ktorom hniezdil za posledn\u00fdch 12 rokov (2007 \u2013 2018) aj z poh\u013eadu dlhodob\u00e9ho trendu od roku 1980 (1980 \u2013 2018) boli stabiln\u00e9.[12]\nBiotop\nPinka oby\u010dajn\u00e1 ob\u00fdva lesy a les\u00edky v\u0161etk\u00fdch druhov, stromoradia aj mal\u00e9 skupinky stromov.[7] Ob\u00fdva aj z\u00e1hrady, sady, parky a brehov\u00e9 porasty v\u00f4d.[4]\nHniezdenie", "metadata": {"source": "data\\Pinka_oby\u010dajn\u00e1.txt"}, "type": "Document"}}