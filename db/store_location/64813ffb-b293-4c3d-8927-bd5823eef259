{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Kynologick\u00fd port\u00e1l\nCAJC (Certificat d\u00b4Aptitude au Junior Championat alebo po slovensky \u010cakate\u013estvo na \u0161ampion\u00e1t kr\u00e1sy mlad\u00fdch) je titul ude\u013eovan\u00fd mlad\u00fdm psom na v\u00fdstav\u00e1ch kr\u00e1sy. Navrhn\u00fa\u0165 psa alebo suku na CAJC m\u00f4\u017ee len rozhodca ofici\u00e1lne delegovan\u00fd na v\u00fdstavu. CAJC nie je n\u00e1rokovate\u013en\u00fd a ude\u013euje sa len pri mimoriadnych kvalit\u00e1ch psa alebo suky.\nCAJC sa ude\u013euje v triede mlad\u00fdch osobitne psom a suk\u00e1m. CAJC sa m\u00f4\u017ee udeli\u0165 len psovi a suke ocenen\u00fdm V1.\nTituly CAJC sa m\u00f4\u017eu zad\u00e1va\u0165 len na v\u00fdstav\u00e1ch v\u0161etk\u00fdch plemien s celo\u0161t\u00e1tnou p\u00f4sobnos\u0165ou (celo\u0161t\u00e1tne, n\u00e1rodn\u00e9, medzin\u00e1rodn\u00e9), pr\u00edpadne na \u0161peci\u00e1lnych a klubov\u00fdch v\u00fdstav\u00e1ch s celo\u0161t\u00e1tnou p\u00f4sobnos\u0165ou.\nDr\u017eite\u013e titulu CAJC postupuje na v\u00fdstave do boja o udelenie titulu BOB.\nPo\u010det z\u00edskan\u00fdch titulov CAJC rozhoduje o udelen\u00ed titulu N\u00e1rodn\u00fd \u0161ampi\u00f3n kr\u00e1sy mlad\u00fdch. Ka\u017ed\u00fd \u0161t\u00e1t m\u00e1 vlastn\u00e9 pravidl\u00e1 na udelenie titulu N\u00e1rodn\u00fd \u0161ampi\u00f3n kr\u00e1sy mlad\u00fdch, av\u0161ak pravidl\u00e1 s\u00fa obvykle dos\u0165 podobn\u00e9. Musia sa vo v\u0161eobecnosti prid\u0155\u017ea\u0165 r\u00e1mca, ktor\u00fd stanovuje FCI.\nPravidl\u00e1 na udelenie titulu \u0160ampi\u00f3n kr\u00e1sy mlad\u00fdch Slovenska (hovorovo aj Junior\u0161ampi\u00f3n):\nAk pes alebo suka z\u00edskali 3x CAJC, minim\u00e1lne od dvoch rozhodcov.\nAk jeden z troch potrebn\u00fdch CAJC bol udelen\u00fd na medzin\u00e1rodnej v\u00fdstave s ude\u013eovan\u00edm CACIB.\nJeden z troch potrebn\u00fdch CAJC sa m\u00f4\u017ee nahradi\u0165 jedn\u00fdm CAC, ak ho z\u00edskal pes vo veku do 24 mesiacov. Tento CAC sa u\u017e nem\u00f4\u017ee zapo\u010d\u00edta\u0165 do CAC potrebn\u00fdch pre udelenie Slovensk\u00e9ho \u0161ampi\u00f3na kr\u00e1sy.\nSlovensk\u00fd \u0161ampi\u00f3n kr\u00e1sy mlad\u00fdch neopr\u00e1v\u0148uje pre zaradenie psa alebo suky do triedy \u0161ampi\u00f3nov. Uv\u00e1dza sa v preukaze o p\u00f4vode psa.\nZdroje\nSlovensk\u00e1 kynologick\u00e1 jednota\nZdroj: \u201ehttps://sk.wikipedia.org/w/index.php?title=CAJC&oldid=5501540\u201c\nKateg\u00f3ria:\nKynol\u00f3gia\nSkryt\u00e9 kateg\u00f3rie:\nPort\u00e1l:Pes/Zapojen\u00e9 \u010dl\u00e1nky\nWikip\u00e9dia:\u010cl\u00e1nky priamo volaj\u00face \u0161abl\u00f3nu Port\u00e1l\nD\u00e1tum a \u010das poslednej \u00fapravy tejto str\u00e1nky: 6. m\u00e1j 2013, 10:36.", "metadata": {"source": "data\\CAJC.txt"}, "type": "Document"}}