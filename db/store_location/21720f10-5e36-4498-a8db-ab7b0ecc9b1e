{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Soci\u00e1lne spr\u00e1vanie\nMa\u010dky prespia v\u00e4\u010d\u0161inu d\u0148a\nMa\u010dka je individualista. Sama sa rozhoduje, v \u010dej spolo\u010dnosti bude tr\u00e1vi\u0165 \u010das. Je \u0165a\u017ek\u00e9 stanovi\u0165 jej hranice, alebo ju v nie\u010dom obmedzova\u0165. Na rozdiel od ma\u010dkovit\u00fdch \u0161eliem je ma\u010dka dom\u00e1ca kv\u00f4li nieko\u013ek\u00fdm storo\u010diam spolu\u017eitia s \u010dlovekom nau\u010den\u00e1 vytv\u00e1ra\u0165 soci\u00e1lne v\u00e4zby so svoj\u00edm okol\u00edm. Ma\u010dky \u017eij\u00face polovo\u013ene vytv\u00e1raj\u00fa men\u0161ie skupinky zlo\u017een\u00e9 z pr\u00edbuzn\u00fdch sam\u00edc, ich ml\u00e1\u010fat a jedn\u00e9ho, pr\u00edpadne dvoch koc\u00farov \u2013 ide teda o matriarch\u00e1t.\nKoc\u00fary sa po dosiahnut\u00ed pohlavnej dospelosti zvykn\u00fa zo spolo\u010denstva vytrati\u0165, ma\u010dky v\u0161ak ost\u00e1vaj\u00fa v rev\u00edre svojej matky a roz\u0161iruj\u00fa skupinu. Vychov\u00e1vaj\u00fa spolo\u010dne ml\u00e1\u010fat\u00e1 a vyh\u00e1\u0148aj\u00fa votrelcov, s\u00fa v\u0161ak tolerantnej\u0161ie k dospel\u00fdm koc\u00farom, ke\u010f\u017ee tie s\u00fa agres\u00edvnej\u0161ie a v\u00e4\u010d\u0161ie. Okrem toho nepredstavuj\u00fa pre ma\u010dky konkurenciu a s\u00fa vhodn\u00fdmi partnermi na p\u00e1renie. Ma\u010dky jedn\u00e9ho spolo\u010denstva sa delia o stravu, ktor\u00fa im poskytne \u010dlovek, lovia v\u0161ak s\u00f3lovo. Pribl\u00ed\u017eia sa na l\u00fake, poli, \u010di v lese ku svojej obeti a skokom na \u0148u ju ulovia a usmrtia. Dospievaj\u00face ma\u010dky sa zvykn\u00fa so svojou koris\u0165ou hra\u0165 (ak maj\u00fa aj in\u00fd zdroj potravy).\nMa\u010dky s\u00fa pokojn\u00e9 zvierat\u00e1, ktor\u00e9 prespia v\u00e4\u010d\u0161inu d\u0148a. Pohybuj\u00fa sa potichu a \u010dlovek ve\u013eakr\u00e1t o nich ani nevie. Samozrejme, \u017ee ma\u010diatka s\u00fa divok\u00e9 a hrav\u00e9. Po prekonan\u00ed obdobia dospievania sa v\u0161ak upokoja. Vo\u013ene \u017eij\u00face ma\u010dky koncentruj\u00fa svoju energiu na lov a pr\u00edpadn\u00e9 boje. Ma\u010dka \u017eij\u00faca v zajat\u00ed v\u0161ak nem\u00e1 mo\u017enos\u0165 lovu, a tak mus\u00ed svoju nahromaden\u00fa energiu vybi\u0165 inak \u2013 hrou so svoj\u00edm majite\u013eom a \u0161plhan\u00edm sa po \u0161krabadle, \u010di inom vhodnom mieste. Dom\u00e1ci mazn\u00e1\u010dik si zvy\u010dajne vytvor\u00ed pevn\u00fd a ne\u017en\u00fd vz\u0165ah ku svojmu majite\u013eovi.\nKomunik\u00e1cia\nSpokojn\u00e1 ma\u010dka\nM\u0148aukaj\u00faca ma\u010dka\nZ\u00edvaj\u00faca ma\u010dka\nMa\u010dky podobne ako \u013eudia nekomunikuj\u00fa iba pomocou zvukov, ale aj postaven\u00edm tela a chvosta, \u010di mimikou. Postavenie u\u0161\u00ed, \u010di roz\u0161\u00edrenie alebo z\u00fa\u017eenie zreni\u010diek, tie\u017e nazna\u010duj\u00fa du\u0161evn\u00e9 rozpolo\u017eenie ma\u010dky. Nezastupite\u013en\u00fdm komunika\u010dn\u00fdm prostriedkom s\u00fa tie\u017e pachy, produkovan\u00e9 \u017e\u013eazami, ktor\u00e9 ma\u010dky zanech\u00e1vaj\u00fa na \u013eu\u010foch, rastlin\u00e1ch a predmetoch otieran\u00edm, \u0161kriaban\u00edm a rozpra\u0161ovan\u00edm mo\u010du.\nGestika a mimika\nRe\u010dou tela ma\u010dky vyjadruj\u00fa najm\u00e4 pocity, ako s\u00fa strach, rados\u0165 a agresivita. Vo v\u0161eobecnosti sa ma\u010dka sna\u017e\u00ed opticky zv\u00e4\u010d\u0161i\u0165, ak je agresorom, alebo ak sa te\u0161\u00ed. K tomu jej sl\u00fa\u017ei srs\u0165, ktor\u00fa je schopn\u00e1 naje\u017ei\u0165 a t\u00fdm dosiahnu\u0165 \u017eelan\u00fd efekt. \u010eal\u0161\u00edm spo\u013eahliv\u00fdm ukazovate\u013eom n\u00e1lady ma\u010dky je jej chvost. Ma\u010dka, ktor\u00e1 m\u00e1 z nie\u010doho rados\u0165, m\u00e1 vzt\u00fd\u010den\u00fa hlavu aj chvost. Chrb\u00e1t b\u00fdva v tomto pr\u00edpade vyklenut\u00fd a ma\u010dka sa otiera o nohy svojho p\u00e1na. Ke\u010f m\u00e1 ma\u010dka hrav\u00fa n\u00e1ladu, m\u00e1 chvost tvar ot\u00e1znika, poskakuje a lov\u00ed predmety vhodn\u00e9 k lovu. Ma\u010dka, ktor\u00e1 m\u00e1 strach, sa sna\u017e\u00ed opticky zmen\u0161i\u0165 t\u00fdm, \u017ee pokr\u010d\u00ed nohy a u\u0161i stiahne smerom do str\u00e1n. Ak chce ma\u010dka zastra\u0161i\u0165 in\u00fa ma\u010dku, zodvihne zadn\u00fa \u010das\u0165 tela, vzpriami chvost a jeho \u0161pi\u010dkou pohybuje zo strany na stranu. Vrcholne rozru\u0161en\u00e1 ma\u010dka, \u010di\u017ee ma\u010dka v pohotovosti a rozhoduj\u00faca sa k \u010dinu m\u00e1 natiahnut\u00e9 v\u0161etky kon\u010datiny, naje\u017een\u00fa srs\u0165, vzt\u00fd\u010den\u00fd chvost a je nahrben\u00e1.\nS postaven\u00edm tela \u00fazko s\u00favis\u00ed aj postavenie u\u0161\u00ed, hmatov\u00fdch chlpov, o\u010d\u00ed a tie\u017e \u010dela. Spokojn\u00e1 ma\u010dka m\u00e1 vzpriamen\u00e9 u\u0161i, uvo\u013enen\u00e9 hmatov\u00e9 chlpy a ve\u013ekos\u0165 zorn\u00edc zodpoved\u00e1 moment\u00e1lnemu osvetleniu. Nahnevan\u00e1 ma\u010dka m\u00e1 u\u0161i sklopen\u00e9 dozadu, f\u00fazy naopak napriamen\u00e9 smerom dopredu, z\u00fa\u017een\u00e9 zornice a pokr\u010den\u00fd nos. Vystra\u0161en\u00e1 ma\u010dka m\u00e1 u\u0161i sklopen\u00e9 do str\u00e1n a roz\u0161\u00edren\u00e9 zornice.\nMa\u010dky sa vo v\u0161eobecnosti sna\u017eia vyhn\u00fa\u0165 konfliktn\u00fdm situ\u00e1ci\u00e1m a ak to situ\u00e1cia dovo\u013euje, rad\u0161ej sa nepozorovane odplazia. Vo v\u00e4\u010d\u0161ine pr\u00edpadov si ma\u010dky vyjasnia situ\u00e1ciu poh\u013eadom a re\u010dou tela. Ma\u010dky tie\u017e \u0161pecificky prejavuj\u00fa svoj vz\u0165ah k \u010dloveku. Rados\u0165, d\u00f4veru, priate\u013estvo, n\u00e1klonnos\u0165 prejavuj\u00fa t\u00fdm, \u017ee spia \u010do najbli\u017e\u0161ie pri \u010dloveku, otieraj\u00fa sa o\u0148ho, vyh\u013ead\u00e1vaj\u00fa jeho pr\u00edtomnos\u0165, olizuj\u00fa ho, prad\u00fa a pod.\nHlasov\u00e9 prejavy\nOdborn\u00edci uv\u00e1dzaj\u00fa okolo 16 rozli\u010dn\u00fdch zvukov, ktor\u00e9 ma\u010dka vyd\u00e1va. Niektor\u00e9 zvukov\u00e9 sign\u00e1ly \u00fazko s\u00favisia s moment\u00e1lnou situ\u00e1ciou, v ktorej sa ma\u010dka nach\u00e1dza (napr. prskanie, vre\u0161\u0165anie, m\u0148aukanie, pradenie, volanie ma\u010dky v ruji). V\u0161etky zvuky sa daj\u00fa rozdeli\u0165 do troch skup\u00edn pod\u013ea sp\u00f4sobu, ak\u00fdm ich ma\u010dka vyd\u00e1va. Ozna\u010dujeme ich ako vr\u010danie, vok\u00e1ly a prenikav\u00e9 zvuky. Ma\u010dka vr\u010d\u00ed so zavretou tlamou. K vr\u010daniu rad\u00edme zvuky, ako s\u00fa pradenie a zvuky, ktor\u00e9 ma\u010dka vyd\u00e1va na uv\u00edtanie. K vok\u00e1lom patria zvuky, ktor\u00e9 ma\u010dka vyd\u00e1va postupn\u00fdm zatv\u00e1ran\u00edm tlamy. Tieto zvuky s\u00fa ve\u013emi individu\u00e1lne a s\u00fa u ka\u017edej ma\u010dky odli\u0161n\u00e9. Prenikav\u00e9 zvuky vytv\u00e1ra ma\u010dka na\u0161iroko otvorenou tlamou a jednotliv\u00e9 zvukov\u00e9 sign\u00e1ly moduluje zmenou tvaru \u00fastnej dutiny. Takto vznikaj\u00fa r\u00f4zne zvuky \u2013 od vr\u010dania, cez sy\u010danie a prskanie a\u017e po vreskot. Ide o zvuky, ktor\u00e9 pou\u017e\u00edvaj\u00fa ma\u010dky najm\u00e4 pri komunik\u00e1cii s in\u00fdmi ma\u010dkami.\nPradenie", "metadata": {"source": "data\\Ma\u010dka_dom\u00e1ca.txt"}, "type": "Document"}}