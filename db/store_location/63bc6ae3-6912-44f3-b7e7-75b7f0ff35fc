{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Wikidruhy\nLogo projektu Wikidruhy\nURL\nspecies.wikimedia.org\nKomer\u010dn\u00e1\nNie\nTyp str\u00e1nky\nAdres\u00e1r druhov\nRegistr\u00e1cia\nVolite\u013en\u00e1\nVlastn\u00edk\nWikimedia Foundation\nTvorca\nBenedikt Mandl (n\u00e1vrh projektu v roku 2004), Jimmy Wales a komunita Wikimedie\nSpustenie\n13. september 2004\nN\u00e1h\u013ead str\u00e1nky\nSn\u00edmok obrazovky domovskej str\u00e1nky species.wikimedia.org 3. m\u00e1ja 2011\nWikidruhy (angl. Wikispecies) s\u00fa online projekt Nad\u00e1cie Wikimedia zalo\u017een\u00fd na b\u00e1ze wiki. Jeho cie\u013eom je vytvori\u0165 kompletn\u00fd adres\u00e1r biologick\u00fdch druhov. Zameriava sa sk\u00f4r na vedcov ne\u017e na \u0161irok\u00fa verejnos\u0165. Jimmy Wales vyhl\u00e1sil, \u017ee redaktori nemusia dok\u00e1za\u0165, \u017ee maj\u00fa tituly, no pr\u00edspevky bud\u00fa musie\u0165 splni\u0165 ist\u00fd \u0161tandard po technickej str\u00e1nke.\nProjekt bol spusten\u00fd v septembri 2004 a biol\u00f3govia naprie\u010d svetom boli pozvan\u00ed k prispievaniu. Do roku 2005 sa projekt vyvinul do \u0161trukt\u00fary zah\u0155\u0148aj\u00facu taxon\u00f3miu pod\u013ea Linn\u00e9ho syst\u00e9mu s prepojeniami na wikipedick\u00e9 \u010dl\u00e1nky o jednotliv\u00fdch druhov.\nHist\u00f3ria\nBenedikt Mandl koordinoval snahy nieko\u013ek\u00fdch \u013eud\u00ed, ktor\u00fd mali z\u00e1ujem podiela\u0165 sa na tomto projekte a kontaktoval potenci\u00e1lnych podporovate\u013eov na za\u010diatku leta 2004. Datab\u00e1zy boli prehodnoten\u00e9 a administr\u00e1tori kontaktovan\u00ed, niektor\u00ed z nich s\u00fahlasili s poskytnut\u00edm d\u00e1t pre Wikidruhy. Mandl ur\u010dil dve z\u00e1kladn\u00e9 \u00falohy:\nVymieslie\u0165, ako bud\u00fa datab\u00e1zy zobrazovan\u00e9 \u2013 p\u00fdtan\u00edm sa expertov, potenci\u00e1lnych neprofesion\u00e1lnych pou\u017e\u00edvate\u013eov a porovn\u00e1van\u00edm so s\u00fa\u010dasn\u00fdmi datab\u00e1zami\nVymyslie\u0165, ako bude funfova\u0165 softv\u00e9r, ak\u00fd hardv\u00e9r je potrebn\u00fd a ako pokry\u0165 n\u00e1klady \u2013 p\u00fdtan\u00edm sa expertov, h\u013eadan\u00edm dobrovo\u013en\u00edkov a potenci\u00e1lnych sponzorov\nV\u00fdhody a nev\u00fdhody boli \u0161iroko diskutovan\u00e9 na mailing liste wikimedia-I. Spr\u00e1vna rada Nad\u00e1cie Wikimedia hlasovala 4 k 0 za vytvorenie Wikidruhov. Projekt bol spusten\u00fd v auguste na dom\u00e9ne species.wikimedia.org. Ofici\u00e1lnym projektom Nad\u00e1cie Wikimedia sa stal 14. septembra 2004.\n10. okt\u00f3bra 2006 projekt presiahol 75 000 \u010dl\u00e1nkov.\n20. m\u00e1ja 2007 projekt presiahol 100 000 \u010dl\u00e1nkov a mal 5 495 registrovan\u00fdch pou\u017e\u00edvate\u013eov.\n8. septembra 2008 projekt presiahol 150 000 \u010dl\u00e1nkov a mal 9 224 registrovan\u00fdch pou\u017e\u00edvate\u013eov.\n23. okt\u00f3bra 2011 projekt dosiahol 300 000 \u010dl\u00e1nkov.\n16. j\u00fana 2014 projekt dosiahol 400 000 \u010dl\u00e1nkov.\n7. janu\u00e1ra 2017 projekt dosiahol 500 000 \u010dl\u00e1nkov.\n30. okt\u00f3bra 2018 projekt dosiahol 600 000 \u010dl\u00e1nkov a celkovo 1,12 mili\u00f3na str\u00e1nok.[1]\nWikidruhy zah\u0155\u0148aj\u00fa taxonomick\u00e9 str\u00e1nky a str\u00e1nky o synonym\u00e1m, taxonomick\u00fdch autorit\u00e1ch, taxonomick\u00fdch publik\u00e1ci\u00e1ch a in\u0161tit\u00faci\u00e1ch alebo adres\u00e1roch obsahuj\u00facich typov\u00e9 vzorky.[2]\nReferencie\n\u2191 Statistics - Wikispecies [online]. species.wikimedia.org, [cit. 2019-07-22]. Dostupn\u00e9 online.\n\u2191 Wikispecies:Page types - Wikispecies [online]. species.wikimedia.org, [cit. 2019-07-22]. Dostupn\u00e9 online.\nIn\u00e9 projekty\nCommons\nCommons pon\u00faka multimedi\u00e1lne s\u00fabory na t\u00e9mu Wikidruhy\nExtern\u00e9 odkazy\nStr\u00e1nka Wikidruhov\nZdroj\nTento \u010dl\u00e1nok je \u010diasto\u010dn\u00fd alebo \u00fapln\u00fd preklad \u010dl\u00e1nku Wikispecies na anglickej Wikip\u00e9dii.\nz\nd\nu\nProjekty Wikimedia Foundation\nMediaWiki\nCommons\nWikiknihy\nWikislovn\u00edk\nWikispr\u00e1vy\nWikip\u00e9dia\nWikicit\u00e1ty\nWikizdroje\nWikicesty\nWikidruhy\nWikiverzita\nMeta-Wiki\nWiki\u00fadaje\nWikimedia Incubator\nZdroj: \u201ehttps://sk.wikipedia.org/w/index.php?title=Wikidruhy&oldid=6870822\u201c\nKateg\u00f3ria:\nWikimedia projekty\nD\u00e1tum a \u010das poslednej \u00fapravy tejto str\u00e1nky: 22. j\u00fal 2019, 14:31.", "metadata": {"source": "data\\Wikidruhy.txt"}, "type": "Document"}}