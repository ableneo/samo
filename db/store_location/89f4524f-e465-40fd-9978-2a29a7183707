{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Cholecystoliti\u00e1za (\u017el\u010dn\u00edkov\u00e9 kamene) znamen\u00e1 tvorbu kamienkov (konkrementov) v \u017el\u010dn\u00edku. S\u00fa tvoren\u00e9 vyzr\u00e1\u017ean\u00fdmi zlo\u017ekami \u017el\u010de - cholesterolu, bilirub\u00ednu a sol\u00ed v\u00e1pnika. Pr\u00ed\u010dinou b\u00fdva porucha zlo\u017eenia \u017el\u010de pri spomalen\u00ed jej odtoku - porucha vypr\u00e1zd\u0148ovania \u017el\u010dn\u00edka, pri infekcii a in\u00fdch z\u00e1paloch v \u017el\u010dov\u00fdch cest\u00e1ch. \u017dl\u010dov\u00e9 kamienky m\u00f4\u017eu upcha\u0165 \u017el\u010dov\u00e9 cesty, \u010do je spojen\u00e9 so siln\u00fdmi boles\u0165ami brucha, lokalizovan\u00fdmi do prav\u00e9ho podrebria (\u017el\u010dn\u00edkov\u00fd z\u00e1chvat - bili\u00e1rna kolika). Pr\u00edtomnos\u0165 \u017el\u010dn\u00edkov\u00fdch kamienkov v \u017el\u010dov\u00fdch cest\u00e1ch sa ozna\u010duje ako choledocholiti\u00e1za, drobn\u00e9 konkrementy v \u017el\u010di sa volaj\u00fa mikroliti\u00e1za a vrstva zahustenej \u017el\u010de na dne \u017el\u010dn\u00edka - \u201e\u017el\u010dov\u00e9 blato\u201c sa ozna\u010duje anglick\u00fdm term\u00ednom sludge.\nV\u00fdskyt\nCholecystoliti\u00e1za postihuje pribli\u017ene 20 % \u2013 40 % dospel\u00fdch obyvate\u013eov vyspel\u00fdch z\u00e1padn\u00fdch kraj\u00edn, maximum v\u00fdskytu je po 40. roku \u017eivota. \u017deny s\u00fa postihnut\u00e9 pribli\u017ene trikr\u00e1t \u010dastej\u0161ie ako mu\u017ei. V \u00e1zijsk\u00fdch krajin\u00e1ch sa vyskytuje zriedkavej\u0161ie. Medzi rizikov\u00e9 faktory patr\u00ed okrem uveden\u00e9ho obezita, tehotenstvo, genetick\u00e1 predispoz\u00edcia. Sklon k cholecystoliti\u00e1ze zvy\u0161uj\u00fa poruchy vstreb\u00e1vania a metabolizmu \u017el\u010dov\u00fdch kysel\u00edn, choroby \u017el\u010dov\u00fdch ciest a poruchy vypr\u00e1zd\u0148ovania \u017el\u010dn\u00edka (napr\u00edklad pri reduk\u010dn\u00fdch a tuky obmedzuj\u00facich di\u00e9tach).\nPr\u00edznaky a diagnostika\nUltrasonografick\u00fd obraz kame\u0148ov v \u017el\u010dn\u00edku (svetl\u00e9 \u00fatvary), nad nimi je \u017el\u010d v \u017el\u010dn\u00edku (tmav\u00e1)\nCholecystoliti\u00e1za je v\u00e4\u010d\u0161inou bezpr\u00edznakov\u00e1 (asymptomatick\u00e1) a takou m\u00f4\u017ee m\u00f4\u017ee zosta\u0165 do\u017eivotne. U 1 % \u2013 2 % zo v\u0161etk\u00fdch pacientov ro\u010dne sa objavuj\u00fa pr\u00edznaky. M\u00f4\u017eu to by\u0165 dlhodob\u00e9 za\u017e\u00edvacie \u0165a\u017ekosti - bili\u00e1rna dyspepsia, alebo bili\u00e1rna kolika (\u017el\u010dn\u00edkov\u00fd z\u00e1chvat).\nBili\u00e1rna dyspepsia je skupina pr\u00edznakov, spojen\u00fdch s cholecystoliti\u00e1zou. Naj\u010dastej\u0161ie s\u00fa to neur\u010dit\u00e9 bolesti v hornej \u010dasti brucha, zvl\u00e1\u0161\u0165 v pravom podrebr\u00ed, pocit plnosti \u017eal\u00fadka a naf\u00faknut\u00e9ho brucha, nepravideln\u00e1 stolica. M\u00f4\u017eu sa zhor\u0161ova\u0165 po mastn\u00fdch jedl\u00e1ch. Tieto pr\u00edznaky v\u0161ak nie s\u00fa charakteristick\u00e9 pre cholecystoliti\u00e1zu a \u010dasto sa vyskytuj\u00fa aj pri in\u00fdch chorob\u00e1ch.\nBili\u00e1rna kolika je pomerne charakteristick\u00fdm pr\u00edznakom. Je sp\u00f4soben\u00e1 zaklinen\u00edm kamienka v \u017el\u010dov\u00fdch cest\u00e1ch, ktor\u00fdch svalovina sa reflexne k\u0155\u010dovito stiahne, \u010do vyvol\u00e1 z\u00e1chvat silnej bolesti v pravom podrebr\u00ed, \u0161\u00edriacej sa do chrbta alebo nadbru\u0161ka. \u010casto jej predch\u00e1dza po\u017eitie hojn\u00e9ho mastn\u00e9ho jedla. Vyskytuje sa \u010dastej\u0161ie ve\u010der. \u010eal\u0161ie sprev\u00e1dzaj\u00face pr\u00edznaky s\u00fa zvracanie, nesk\u00f4r mierne zv\u00fd\u0161enie telesnej teploty, pr\u00edpadne slab\u00e1 \u017elta\u010dka. Trvanie bolest\u00ed viac ako cca 6 hod\u00edn vyvol\u00e1va podozrenie na rozvoj komplik\u00e1ci\u00ed. Prav\u00e9 podrebrie, kde sa nach\u00e1dza \u017el\u010dn\u00edk, je na pohmat bolestiv\u00e9.\nDiagn\u00f3za sa stanovuje s vysokou presnos\u0165ou na z\u00e1klade ultrasonografick\u00e9ho vy\u0161etrenia, pri ktorom sa zobrazuj\u00fa kamienky v \u017el\u010dn\u00edku. Je mo\u017en\u00e9 zobrazi\u0165 roz\u0161\u00edren\u00e9 \u017el\u010dov\u00e9 cesty pred zaklinen\u00fdm kamienkom a diagnostikova\u0165 komplik\u00e1cie - z\u00e1palov\u00e9 zmeny, roz\u0161\u00edren\u00fd preplnen\u00fd \u017el\u010dn\u00edk (hydrops) a \u010fal\u0161ie. \u017dl\u010dn\u00edkov\u00e9 kamienky sa daj\u00fa zobrazi\u0165 aj pri vy\u0161etren\u00ed po\u010d\u00edta\u010dovou tomografiou (CT) a magnetickou rezonanciou (MRI). Presnou diagnostickou met\u00f3dou je endoskopick\u00e1 retrogr\u00e1dna cholangiopankreatikografia (ERCP), pou\u017e\u00edvan\u00e1 sk\u00f4r u pacientov s komplik\u00e1ciami. Po\u010das tohto v\u00fdkonu je mo\u017en\u00e9 aj odstr\u00e1nenie kamienkov zo \u017el\u010dovodov.\nVy\u0161etrenia krvi m\u00f4\u017eu by\u0165 \u00faplne negat\u00edvne, pozitivita sa sp\u00e1ja sk\u00f4r s rozvojom komplik\u00e1cii. Vy\u0161etruje sa z\u00e1palov\u00e1 aktivita (C-reakt\u00edvny prote\u00edn), krvn\u00fd obraz so zameran\u00edm na po\u010det leukocytov, koncentr\u00e1cia \u017el\u010dov\u00e9ho farbiva bilirub\u00ednu a enz\u00fdmov, ktor\u00e9 sa uvo\u013e\u0148uj\u00fa do krvi pri po\u0161koden\u00ed pe\u010dene (napr. AST, ALT, GMT).\nLie\u010dba\nVe\u013ek\u00fd kame\u0148 v \u017el\u010dn\u00edku, zobrazen\u00fd pri CT vy\u0161etren\u00ed. Je vidite\u013en\u00e1 zhrubnut\u00e1 stena \u017el\u010dn\u00edku, pr\u00edznak z\u00e1palu (cholecystit\u00eddy)\nBezpr\u00edznakov\u00e1 choleocystoliti\u00e1za nevy\u017eaduje lie\u010debn\u00fd z\u00e1sah, len sledovanie. Ak sa kamienky zv\u00e4\u010d\u0161ia nad 2 cm, alebo je podozrenie na infekciu, pr\u00edpadne u pacientov s cukrovkou, odpor\u00fa\u010da sa opera\u010dn\u00e9 odstr\u00e1nenie \u017el\u010dn\u00edka (cholecystekt\u00f3mia).\nPri bili\u00e1rnej kolike m\u00e1 pacient nariaden\u00fa hladovku, nesk\u00f4r do\u010dasn\u00fa pr\u00edsnu di\u00e9tu. Dost\u00e1va spasmolytik\u00e1 - lieky na uvo\u013enenie k\u0155\u010dov hladk\u00e9ho svalstva, pr\u00edpadne inf\u00faznu lie\u010dbu. Po \u00fastupe pr\u00edznakov sa pl\u00e1nuje definit\u00edvna lie\u010dba, spravidla cholecystekt\u00f3mia. Pri pretrv\u00e1van\u00ed \u0165a\u017ekost\u00ed alebo vzniku komplik\u00e1cii je spravidla potrebn\u00e1 antibiotick\u00e1 lie\u010dba. Ak zaklinen\u00fd kame\u0148 trvalo br\u00e1ni odtoku \u017el\u010de, hrozia \u010fal\u0161ie komplik\u00e1cie (z\u00e1pal, prederavenie \u017el\u010dov\u00fdch ciest, po\u0161kodenie a\u017e zlyhanie pe\u010dene), mus\u00ed by\u0165 odstr\u00e1nen\u00fd \u010do najsk\u00f4r. Uprednost\u0148ovan\u00e9 je endoskopick\u00e9 o\u0161etrenie - vykonanie endoskopickej retrogr\u00e1dnej cholangiopankreatikografie (ERCP) so stiahnut\u00edm kamienkov (konkrementov) zo \u017el\u010dov\u00fdch ciest do dvan\u00e1storn\u00edka pomocou \u0161peci\u00e1lneho ko\u0161\u00ed\u010dka alebo bal\u00f3nika. Krajn\u00fdm rie\u0161en\u00edm je okam\u017eit\u00e1 oper\u00e1cia - cholecystekt\u00f3mia s rev\u00edziou \u017el\u010dov\u00fdch ciest a odstr\u00e1nen\u00edm kamienkov.\nSamotn\u00e9 odstr\u00e1nenie \u017el\u010dn\u00edkov\u00fdch kamienkov sa nepova\u017euje za definit\u00edvne rie\u0161enie, preto\u017ee v\u00e4\u010d\u0161inou pretrv\u00e1va pr\u00ed\u010dina ich tvorby a po ur\u010ditom \u010dase sa vytvoria znova, preto sa spravidla odstra\u0148uje cel\u00fd \u017el\u010dn\u00edk.", "metadata": {"source": "data\\\u017dl\u010dn\u00edkov\u00e9_kamene.txt"}, "type": "Document"}}