{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Ve\u010dernica hv\u00edzdav\u00e1\nStupe\u0148 ohrozenia\n[1]\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\n\u010ce\u013ea\u010f (familia) netopierovit\u00e9\nRod (genus) ve\u010dernica (Pipistrellus)\nDruh (species) ve\u010dernica hv\u00edzdav\u00e1 (P. pipistrellus)\nVedeck\u00fd n\u00e1zov\nPipistrellus pipistrellus\nSchreber, 1774\nSynonym\u00e1\nve\u010dernica mal\u00e1,\nnetopier hv\u00edzdav\u00fd\nMapa roz\u0161\u00edrenia ve\u010dernice hv\u00edzdavej\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nVe\u010dernica hv\u00edzdav\u00e1[2] (in\u00e9 n\u00e1zvy: netopier hv\u00edzdav\u00fd, ve\u010dernica mal\u00e1; lat. Pipistrellus pipistrellus) je druh z \u010de\u013eade netopierovit\u00e9. Pod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov ve\u010dernica hv\u00edzdav\u00e1 patr\u00ed medzi najmenej ohrozen\u00e9 druhy, stav celkovej popul\u00e1cie je stabiln\u00fd, je to jeden z najbe\u017enej\u0161\u00edch druhov netopierov. Letn\u00e9 kol\u00f3nie sam\u00edc s ml\u00e1\u010fatami maj\u00fa zvy\u010dajne 25 \u2013 50, najv\u00e4\u010d\u0161ie a\u017e 200 jedincov. M\u00f4\u017ee zimova\u0165 jednotlivo alebo v mal\u00fdch skupin\u00e1ch ale boli zisten\u00e9 aj obrovsk\u00e9 zoskupenia, napr\u00edklad a\u017e 45 000 v jaskyniach Slovenska a Rumunska.[1]\nOpis\nHmotnos\u0165: 3,3 a\u017e 6,1 g.[2]\nRozp\u00e4tie kr\u00eddel: 180 a\u017e 240 mm.[3]\nD\u013a\u017eka tela: 40 a\u017e 48 mm.[2]\nD\u013a\u017eka chvosta: 28 a\u017e 37 mm.[2]\nD\u013a\u017eka u\u0161nice: 9,6 a\u017e 11,8mm.[2]\nSrs\u0165 m\u00e1 \u010diernohned\u00fd z\u00e1klad. Na chrbtovej strane je variabiln\u00e1, od hrdzavohnedej po ga\u0161tanovohned\u00fa, na spodnej \u010dasti tela \u017eltosiv\u00e1 a\u017e sivohned\u00e1, ml\u00e1\u010fat\u00e1 s\u00fa tmav\u0161ie.[3]\nNajvy\u0161\u0161\u00ed zisten\u00fd vek: 16 rokov 7 mesiacov[3][2], na Slovensku 12 rokov[2]\nFrekvencia: FM 45 kHz.[4]\nLieta r\u00fdchlo a obratne medzi korunami stromov.[4]\nEcholok\u00e1cia 2 loviacich jedincov\n58 s., zo za\u010diatku jeden, nesk\u00f4r dvaja loviaci jedinci, zr\u00fdchlen\u00e9 drn\u010danie znamen\u00e1 pribli\u017eovanie sa ku koristi, zaznamenan\u00e9 a konvertovan\u00e9 na po\u010dute\u013en\u00e9 pre \u010dloveka v re\u00e1lnom \u010dase heterodynovac\u00edm bat detektorom.\nRoz\u0161\u00edrenie a po\u010detnos\u0165\nVe\u010dernica hv\u00edzdav\u00e1 \u017eije v Palearkt\u00edde od z\u00e1padnej Afriky po severn\u00fa \u010c\u00ednu, na severe od 63. rovnobe\u017eky po 30. rovnobe\u017eku.[2]\nRoz\u0161\u00edrenie na Slovensku\nPod\u013ea v\u00fdsledkov je predpokladan\u00e9, \u017ee ve\u010dernica hv\u00edzdav\u00e1 \u017eije na celom \u00fazem\u00ed Slovenska.[2]\nZo 429 mapovac\u00edch kvadr\u00e1tov DFS sa celkovo vyskytla v 138 (32% rozlohy Slovenska):[2]\nletn\u00e9 a prechodn\u00e9 obdobia: 138 mapovac\u00edch kvadr\u00e1tov (32% rozlohy Slovenska) v nadmorsk\u00fdch v\u00fd\u0161kach 98 - 1 125 m n. m.\nzimn\u00e9 obdobie: v nadmorsk\u00fdch v\u00fd\u0161kach 240 - 1 170 m n. m.\nEkosozologick\u00fd status od roku 2001 LR:lc, LR - menej ohrozen\u00fd druh.[5]\nBion\u00f3mia\nPatr\u00ed k menej ohrozen\u00fdm druhom a \u017eije najm\u00e4 v n\u00ed\u017ein\u00e1ch a stredn\u00fdch poloh\u00e1ch. Letn\u00e9 \u00fakryty m\u00e1va v budov\u00e1ch, dutin\u00e1ch stromov a skaln\u00fdch puklin\u00e1ch. Zimuje najm\u00e4 v jaskyniach alebo pivniciach. \u017div\u00ed sa no\u010dn\u00fdm lietaj\u00facim hmyzom, ktor\u00fd lov\u00ed za letu. Samce \u017eij\u00fa po\u010das roka samot\u00e1rsky. Samice sa zdru\u017euj\u00fa do ve\u013ek\u00fdch odchovn\u00fdch kol\u00f3ni\u00ed, ktor\u00e9 m\u00f4\u017eu ma\u0165 a\u017e 1000 jedincov. Samica rod\u00ed jedno a\u017e dve ml\u00e1\u010fat\u00e1[2], ktor\u00e9 dok\u00e1\u017ee jednozna\u010dne rozozna\u0165.\nOchrana\nVe\u010dernica hv\u00edzdav\u00e1 je z\u00e1konom chr\u00e1nen\u00e1, spolo\u010densk\u00e1 hodnota je 460 \u20ac (Vyhl\u00e1\u0161ka M\u017dP \u010d. 24/2003 Z.z. v znen\u00ed \u010d. 492/2006 Z. z., 638/2007 Z. z., 579/2008 Z. z., 173/2011 Z. z., 158/2014 Z. z., \u00fa\u010dinnos\u0165 od 01.01.2015).[6]\nDruh je zaraden\u00fd do Bonnsk\u00e9ho dohovoru (Pr\u00edloha II)[7], Bernsk\u00e9ho dohovoru (Pr\u00edloha III)[8] a smernici o biotopoch (Pr\u00edloha IV).\nGal\u00e9ria\nPoh\u013ead zo strany\nZa letu\nLetn\u00e1 kol\u00f3nia s ml\u00e1\u010fatami, poh\u013ead zo spodu, \u0161\u00edrka \u0161k\u00e1ry 2 - 3 cm\nMl\u00e1\u010fa le\u017e\u00ed na chrbte ruky, ve\u013ekos\u0165 asi 3 cm.\nReferencie\n\u2191 a b IUCN Red list 2020.1. Pr\u00edstup 20.marca 2020.\n\u2191 a b c d e f g h i j k KRI\u0160TOF\u00cdK, J\u00e1n; DANKO, \u0160tefan, et al. Cicavce Slovenska, roz\u0161\u00edrenie, bion\u00f3mia a ochrana. Bratislava : Veda, 2012. ISBN 978-80-224-1264-3. Kapitola Ve\u010dernica hv\u00edzdav\u00e1, s. 378 - 383.\n\u2191 a b c SCHOBER, Wilfried; GRIMMBERGER, Eckard. Die Flederm\u00e4use Europas: kennen - bestimmen - sch\u00fctzen.. Stuttgart : Franckh, Kosmos-Naturf\u00fchrer, 1987. ISBN 3-440-05796-8.\n\u2191 a b SON Spolo\u010dnos\u0165 pre ochranu netopierov na Slovensku, preh\u013ead druhov [online]. [Cit. 2016-08-17]. Dostupn\u00e9 online. Archivovan\u00e9 2016-04-04 z origin\u00e1lu.\n\u2191 BAL\u00c1\u017d, Daniel; MARHOLD, Karol; URBAN, Peter. \u010cerven\u00fd zoznam rastl\u00edn a \u017eivo\u010d\u00edchov Slovenska. 1. vyd. Bansk\u00e1 Bystrica : \u0160t\u00e1tna ochrana pr\u00edrody Slovenskej republiky, 2001. 160 s. Dostupn\u00e9 online. ISBN 80-89035-05-1. Kapitola \u010cerven\u00fd (ekosozologick\u00fd) zoznam cicavcov (Mammalia) Slovenska: D\u00e1vid \u017diak, Peter Urban (en: Red (Ecosozological) List of Mammals (Mammalia) of Slovakia), s. 154 - 156.\n\u2191 Vyhl\u00e1\u0161ka Ministerstva \u017eivotn\u00e9ho prostredia Slovenskej republiky \u010d. 24/2003 Z. z., ktorou sa vykon\u00e1va z\u00e1kon \u010d. 543/2002 Z. z. o ochrane pr\u00edrody a krajiny v znen\u00ed neskor\u0161\u00edch predpisov (\u010d. 492/2006 Z. z., 638/2007 Z. z., 579/2008 Z. z., 173/2011 Z. z., 158/2014 Z. z.) s \u00fa\u010dinnos\u0165ou od 01.01.2015 [online]. epi.sk, [cit. 2020-03-19]. Dostupn\u00e9 online.\n\u2191 Dohovor o ochrane s\u0165ahovav\u00fdch druhov vo\u013ene \u017eij\u00facich \u017eivo\u010d\u00edchov (Bonnsk\u00fd dohovor) [online]. Bansk\u00e1 Bystrica: \u0160t\u00e1tna ochrana pr\u00edrody SR, 1995-03-01, [cit. 2020-02-20]. Dostupn\u00e9 online.", "metadata": {"source": "data\\Ve\u010dernica_hv\u00edzdav\u00e1.txt"}, "type": "Document"}}