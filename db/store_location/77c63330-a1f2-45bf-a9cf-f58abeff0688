{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Epid\u00e9mia bru\u0161n\u00e9ho t\u00fdfu v tomto obdob\u00ed sa d\u00e1 ozna\u010di\u0165 za prv\u00e9 znamenie prich\u00e1dzaj\u00facej katastrofy. Zahynulo mnoho tis\u00edc \u013eud\u00ed v husto ob\u00fdvan\u00fdch mestsk\u00fdch oblastiach, najm\u00e4 v Ypres. V roku 1318 postihla zvierat\u00e1 v Eur\u00f3pe epid\u00e9mia nezn\u00e1meho ochorenia (pravdepodobne sne\u0165 slezinn\u00e1 - antrax). Infekcia najviac postihla ovce a dobytok, a e\u0161te viac zhor\u0161ila u\u017e i tak hroziv\u00fd nedostatok potravy a produktivitu po\u013enohospod\u00e1rstva. \u010coraz medzin\u00e1rodnej\u0161\u00ed charakter eur\u00f3pskej ekonomiky viedol k tomu, \u017ee jej \u00fatlm sa \u0161\u00edril cel\u00fdm kontinentom. V d\u00f4sledku epid\u00e9mie do\u0161lo k v\u00fdrazn\u00e9mu zn\u00ed\u017eeniu exportu ov\u010dej vlny z Anglicka, a to malo za n\u00e1sledok p\u00e1d fl\u00e1mskeho textiln\u00e9ho priemyslu. Nezamestnanos\u0165 \u0161la ruka v ruke s rast\u00facou kriminalitou a chudobou.\nV\u00fdvoj v \u00c1zii\nTe\u00f3riu o prvotnom ohnisku pand\u00e9mie v centr\u00e1lnej \u00c1zii podporuj\u00fa prv\u00e9 zn\u00e1me zmienky o chorobe z \u010c\u00edny okolo roku 1330. Mor udrel na \u010d\u00ednsku provinciu Chu-pej v roku 1334. V rokoch 1353 a\u017e 1354 do\u0161lo k podstatn\u00e9mu roz\u0161\u00edreniu a zhor\u0161eniu epid\u00e9mie. \u010c\u00ednske z\u00e1znamy z tohto obdobia hovoria o \u00f4smich vzdialen\u00fdch ohnisk\u00e1ch - Chu-pej, \u0164iang-si, \u0160en-si, Chu-nan, Kuang-tung, Kuang-si, Che-nan a Suiyuan (historick\u00e1 \u010d\u00ednska provincia, ktor\u00e1 dnes tvor\u00ed \u010das\u0165 provincie Che-pej a Vn\u00fatorn\u00e9ho Mongolska) - roztr\u00fasen\u00fdch vo vtedaj\u0161ej \u010c\u00edne a Mongolsku. Pod\u013ea historika Williama McNeilla sa z t\u00fdch \u010dasov zachoval zna\u010dn\u00fd po\u010det \u010d\u00ednskych z\u00e1znamov, no podrobne ich nikto dodnes nepre\u0161tudoval.\nJe pravdepodobn\u00e9, \u017ee Mongoli a kupeck\u00e9 karav\u00e1ny ne\u00famyselne zavliekli mor z centr\u00e1lnej \u00c1zie na Bl\u00edzky v\u00fdchod a do Eur\u00f3py. V roku 1347 bol mor zaznamenan\u00fd v obchodn\u00fdch mest\u00e1ch Kon\u0161tant\u00ednopol a Trebizond. V tom istom roku bola Janovsk\u00e1 d\u0155\u017eava Kaffa, ve\u013ek\u00e9 obchodn\u00e9 stredisko na Krymskom polostrove, ob\u013eahnut\u00e1 mongolskou arm\u00e1dou na \u010dele s Jani Begom. Po\u010das dlhotrvaj\u00faceho obliehania bola jeho arm\u00e1da postupne decimovan\u00e1 morom. \u00dato\u010dn\u00edci sa nakoniec rozhodli pou\u017ei\u0165 m\u0155tve tel\u00e1 ako biologick\u00fa zbra\u0148 a pomocou katapultov ich prehadzovali cez hradby do mesta.[3] Janovsk\u00ed obchodn\u00edci z postihnut\u00e9ho mesta utiekli, \u201eexportuj\u00fac\u201c infekciu svojimi lo\u010fami na juh Eur\u00f3py, kde sa r\u00fdchlo \u0161\u00edrila. Pod\u013ea z\u00e1znamov v Kaffe zahynulo to\u013eko \u013eud\u00ed, \u017ee \u017eiv\u00ed nest\u00edhali pochov\u00e1va\u0165 m\u0155tvych a tel\u00e1 boli naskladan\u00e9 ako kmene stromov pozd\u013a\u017e m\u00farov mesta.\nV\u00fdvoj v Eur\u00f3pe\n\u201e\u010cierna smr\u0165\u201c sa r\u00fdchlo \u0161\u00edrila v oblastiach pozd\u013a\u017e pobre\u017eia Eur\u00f3py a pevninsk\u00fdch obchodn\u00fdch ciest.\nV okt\u00f3bri 1347 dosiahla skupina janovsk\u00fdch obchodn\u00fdch lod\u00ed utekaj\u00faca z Kaffy pr\u00edstav v Messine. Po\u010das plavby bola pos\u00e1dka v\u0161etk\u00fdch lod\u00ed infikovan\u00e1 alebo m\u0155tva. Predpoklad\u00e1 sa, \u017ee lode boli pln\u00e9 infikovan\u00fdch kr\u00fds a/alebo b\u013ach. Niektor\u00e9 z plavidiel sa na\u0161li uviaznut\u00e9 na pobre\u017e\u00ed, bez jedin\u00e9ho \u017eiv\u00e9ho \u010dloveka na palube. Vykr\u00e1danie t\u00fdchto \u201epl\u00e1vaj\u00facich hrobiek\u201c len pomohlo roz\u0161\u00edreniu infekcie. Z Messiny a okolia sa mor na prelome rokov 1347/48 dostal do Janova a Ben\u00e1tok.\nZ Talianska pokra\u010dovala choroba v \u0161\u00edren\u00ed severoz\u00e1padn\u00fdm smerom \u2013 v j\u00fani 1348 zasiahla Franc\u00fazsko, \u0160panielsko, Portugalsko a Anglicko. Potom zmenila smer a pokra\u010dovala po\u010das rokov 1348\u20131350 na v\u00fdchod cez Nemecko do \u0160kandin\u00e1vie, aby nakoniec v roku 1351 dorazila do severoz\u00e1padnej \u010dasti Ruska. Mor relat\u00edvne u\u0161etril ve\u013ek\u00e9 oblasti Eur\u00f3py - najm\u00e4 oblas\u0165 Po\u013eska a \u010dasti \u010ciech, Belgicka a Nizozemska.\nV\u00fdvoj na Bl\u00edzkom v\u00fdchode\nPand\u00e9mia postihla viacer\u00e9 krajiny Bl\u00edzkeho v\u00fdchodu, \u010do viedlo k v\u00fdrazn\u00e9mu poklesu ich popul\u00e1cie a trval\u00fdm zmen\u00e1m v ich ekonomick\u00fdch a soci\u00e1lnych \u0161trukt\u00farach. Ochorenie sa do regi\u00f3nu dostalo z oblasti ju\u017en\u00e9ho Ruska. Na jese\u0148 roku 1347 postihlo Alexandriu v Egypte, pravdepodobne prostredn\u00edctvom lodn\u00e9ho obchodn\u00e9ho spojenia s Kon\u0161tant\u00ednopolom a pr\u00edstavmi v \u010ciernom mori. Po\u010das roka 1348 sa choroba \u0161\u00edrila na v\u00fdchod do Gazy a na sever pozd\u013a\u017e v\u00fdchodn\u00e9ho pobre\u017eia do miest v Libanone, S\u00fdrii a Palest\u00edne - vr\u00e1tane A\u0161kelonu, Akko, Jeruzalema, Sid\u00f3nu, Dama\u0161ku, Emesy, a Aleppa. V rokoch 1348-1349 postihla Antiochiu. Obyvatelia mesta utiekli na sever a hoci v\u00e4\u010d\u0161ina z nich zahynula u\u017e po\u010das cesty, \u0161\u00edreniu infekcie v Malej \u00c1zii to nezabr\u00e1nilo.\nMekka bola epid\u00e9miou zasiahnut\u00e1 v roku 1349. Jej obyvatelia zo zavle\u010denia choroby obvi\u0148ovali neveriacich, ale pravdepodobnej\u0161ie sem bola zavle\u010den\u00e1 moslimsk\u00fdmi p\u00fatnikmi z okolit\u00fdch postihnut\u00fdch oblast\u00ed. V tom istom roku bola zaznamenan\u00e1 rozsiahla epid\u00e9mia v meste Mosul a na mesto Bagdad udrela druh\u00e1 vlna ochoren\u00ed. V roku 1351 sa mor objavil v Jemene. \u010casovo to s\u00favis\u00ed s n\u00e1vratom kr\u00e1\u013ea Mujahida z Jemenu zo zajatia v K\u00e1hire. Jeho skupina mohla zavliec\u0165 chorobu do Jemenu z Egypta.\nOpakovan\u00e9 epid\u00e9mie\nInfekcia sa v obdob\u00ed medzi 14. a 17. storo\u010d\u00edm do Eur\u00f3py a Stredomoria opakovane vracala. Za posledn\u00fa ve\u013ek\u00fa epid\u00e9miu sa pova\u017euje Ve\u013ek\u00fd lond\u00fdnsky mor v rokoch 1665-1666. Nakoniec Ve\u013ek\u00fd lond\u00fdnsky po\u017eiar v roku 1666 zlikvidoval prakticky v\u0161etky infikovan\u00e9 krysy a blchy, \u010do viedlo k \u00fastupu epid\u00e9mie.", "metadata": {"source": "data\\\u010cierna_smr\u0165.txt"}, "type": "Document"}}