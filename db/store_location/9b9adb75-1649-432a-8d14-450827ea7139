{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "RHOPALOCERA PALAEARCTICA Iconographie et description des Papillons diurnes de la r\u00e9gion pal\u00e9arctique je talianska entomologick\u00e1 kniha o palearktick\u00fdch mot\u00fd\u013eoch z \u010de\u013ead\u00ed Papilionidae a Pieridae. Autorom tejto pr\u00e1ce je taliansky entomol\u00f3g a lek\u00e1r anglick\u00e9ho p\u00f4vodu Roger Verity. Pr\u00e1ca vy\u0161la vo Florencii ako autorov samizdat v roku 1911. M\u00e1 dva diely: v prvom dieli je textov\u00e1 \u010das\u0165 a v druhom obrazov\u00e1 pr\u00edloha knihy vr\u00e1tane dvoch m\u00e1p roz\u0161\u00edrenia jednotliv\u00fdch druhov mot\u00fd\u013eov.\nPrv\u00fd diel m\u00e1 368 str\u00e1n textu. Druh\u00fd diel knihy obsahuje okrem spomenut\u00fdch dvoch m\u00e1p aj XII tab\u00fa\u013e s vyobrazen\u00edm kr\u00eddel mot\u00fd\u013eov, \u017eilnatiny a tvaru \u0161upiniek - vr\u00e1tane ich rozlo\u017eenia na kr\u00eddlach. \u010ealej obsahuje 72 farebn\u00fdch a \u010diernobielych tab\u00fa\u013e s vyobrazen\u00edm jednotliv\u00fdch druhov mot\u00fd\u013eov, ako aj tvaru a vzh\u013eadu ich sphragis.\nPr\u00e1ca patr\u00ed k jedine\u010dn\u00fdm a ve\u013emi vz\u00e1cnym entomologick\u00fdm dielam v eur\u00f3pskej entomologickej literat\u00fare, pri\u010dom pre v\u00e4\u010d\u0161inu entomol\u00f3gov je prakticky nedostupn\u00e1.\nPre na\u0161u, slovensk\u00fa entomol\u00f3giu m\u00e1 toto dielo v\u00fdznam pre popis poddruhu jaso\u0148a \u010dervenook\u00e9ho z oblasti Vysok\u00fdch Tatier (Belansk\u00e9 Tatry), ktor\u00fd bol zverejnen\u00fd autorom popisu v tejto knihe na strane 308 a na tab. LIV. - obr. 7.\nN\u00e1zov tohto poddruhu je Parnassius apollo ssp. candidus Verity, 1911.\nZdroj: \u201ehttps://sk.wikipedia.org/w/index.php?title=Rhopalocera_palaearctica&oldid=5571183\u201c\nKateg\u00f3rie:\nEntomologick\u00e9 knihy\nKnihy z 1911\nD\u00e1tum a \u010das poslednej \u00fapravy tejto str\u00e1nky: 1. august 2013, 20:27.", "metadata": {"source": "data\\Rhopalocera_palaearctica.txt"}, "type": "Document"}}