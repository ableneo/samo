{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Tur dom\u00e1ci\nTur dom\u00e1ci (in\u00e9 n\u00e1zvy: hov\u00e4do[1], v po\u013enohospod\u00e1rstve pomno\u017ene hov\u00e4dz\u00ed dobytok, ro\u017en\u00fd statok, hov\u00e4dz\u00ed statok \u010di lichva) je druh (Bos taurus)[2] \u010di poddruh z \u010de\u013eade turovit\u00e9, hospod\u00e1rske zviera chovan\u00e9 na mlieko, m\u00e4so, ko\u017eu alebo pou\u017e\u00edvan\u00e9 ako \u0165a\u017en\u00e9 zviera.\nV niektor\u00fdch krajin\u00e1ch, napr\u00edklad v Indii, je predmetom n\u00e1bo\u017eensk\u00fdch obradov a \u00facty. Odhaduje sa, \u017ee t\u00fdchto zvierat na svete v s\u00fa\u010dasnosti \u017eije zhruba 1,3 miliardy.\nOdborn\u00e9 n\u00e1zvoslovie\nSamica sa naz\u00fdva krava, v obdob\u00ed lakt\u00e1cie (produkcie mlieka) sa naz\u00fdva dojnica, samec je b\u00fdk, kastr\u00e1t je v\u00f4l, ml\u00e1\u010fa je te\u013ea, pohlavne dospel\u00e1 krava pred prv\u00fdm otelen\u00edm je jalovica. Obdobie medzi oplodnen\u00edm a p\u00f4rodom je te\u013enos\u0165.\nSystematika a fylogen\u00e9za\nTur dom\u00e1ci\nTur dom\u00e1ci\nRod tur (Bos) m\u00e1 dva druhy: tur div\u00fd (Bos primigenius) a tur dom\u00e1ci.\nPrav\u00e9 tury sa vyskytovali v rozli\u010dn\u00fdch variet\u00e1ch v Eur\u00f3pe, \u00c1zii a v Afrike. Tieto tury boli v minulosti ozna\u010dovan\u00e9 rozdielnymi menami, no nesk\u00f4r ich zool\u00f3g Bojanus zhrnul do jedn\u00e9ho druhu, a to tur div\u00fd alebo pratur. Pod\u013ea kraniologick\u00fdch znakov (porovn\u00e1vacie \u0161t\u00fadium lebiek) bez oh\u013eadu na fylogenetick\u00fd p\u00f4vod del\u00edme plemen\u00e1 hov\u00e4dzieho dobytka na \u0161es\u0165 z\u00e1kladn\u00fdch skup\u00edn:\nskupina praturieho dobytka (Primigenius)\nskupina \u010delnat\u00e9ho dobytka (Frontosus)\nskupina kr\u00e1tkoroh\u00e9ho dobytka (Brachyceros)\nskupina kr\u00e1tkohlav\u00e9ho dobytka (Brachycephalus)\nskupina bezroh\u00e9ho dobytka (Akeratos)\nskupina priamoroh\u00e9ho dobytka (Orthoceros)\nN\u00e1zory na p\u00f4vod dne\u0161n\u00fdch plemien hov\u00e4dzieho dobytka sa rozch\u00e1dzaj\u00fa. Monofyletick\u00e9 stanovisko prestavuje n\u00e1zor, \u017ee vznikol z jedn\u00e9ho predka, a to pratura Bos primigenius. In\u00e1 te\u00f3ria ozna\u010dila pratura za predka dom\u00e1ceho praturieho a \u010delnat\u00e9ho dobytka. Eur\u00f3psky kr\u00e1tkoroh\u00fd tur (Bos brachyceros europaeus) je pova\u017eovan\u00fd za predka skupiny kr\u00e1tkoroh\u00fdch plemien. Za predka z\u00e1padoeur\u00f3pskeho a \u010diasto\u010dne stredoeur\u00f3pskeho dobytka je pova\u017eovan\u00fd poddruh Bos primigenius europaeus, v zootechnike ozna\u010dovan\u00fd ako Bos brachyceros.\nSkupina praturieho dobytka je domestikovan\u00fdm priamym potomkom r\u00f4znych variet pratura. Nie je presne stanoven\u00e9, kedy a kde bol zdom\u00e1cnen\u00fd. Jedn\u00fdm z domestika\u010dn\u00fdch stred\u00edsk bola stredn\u00e1 Eur\u00f3pa. In\u00e9 te\u00f3rie pokladaj\u00fa za pravlas\u0165 praturieho dobytka okolie Stredozemn\u00e9ho mora alebo stredn\u00fa \u00c1ziu, Mezopot\u00e1miu a pod. Archeologick\u00e9 n\u00e1lezy prv\u00e9ho dom\u00e1ceho kr\u00e1tkoroh\u00e9ho dobytka sa na\u0161li vo \u0160vaj\u010diarsku a inde v eur\u00f3pe, poch\u00e1dzali z neolitu (pravek).\nMo\u017enosti hospod\u00e1rskeho vyu\u017eitia\nPod\u013ea \u00fa\u017eitkov\u00e9ho typu (zamerania) sa plemen\u00e1 hov\u00e4dzieho dobytka rozde\u013euj\u00fa na:\nPlemen\u00e1 s jednostrannou \u00fa\u017eitkovos\u0165ou (tzv. \u0161pecializovan\u00e9)\nprodukcia mlieka - v\u00fdznamn\u00e9 plemen\u00e1: holstein, jersey\nprodukcia m\u00e4sa - v\u00fdznamn\u00e9 plemen\u00e1: charolais, limusiene, hereford\nPlemen\u00e1 s kombinovanou \u00fa\u017eitkovos\u0165ou - v\u00fdznamn\u00e9 s\u00fa siment\u00e1l, slovensk\u00e9 strakat\u00e9, pinzgau, slovensk\u00e9 pinzgausk\u00e9\nReferencie\n\u2191 hov\u00e4do. In: Kr\u00e1tky slovn\u00edk slovensk\u00e9ho jazyka.\n\u2191 skot. In: Chov skotu: \u010cesk\u00fd a slovensk\u00fd terminologick\u00fd slovn\u00edk s rusk\u00fdmi, n\u011bmeck\u00fdmi a anglick\u00fdmi ekvivalenty. Praha: \u010ceskoslovensk\u00e1 akademie zem\u011bd\u011blsk\u00e1, \u00dastav v\u011bdeckotechnick\u00fdch informac\u00ed, 1976. s. 208\nZdroje a literat\u00fara\nKliment a kol.: V\u0161eobecn\u00e1 zootechnika, Pr\u00edroda Bratislava, 1985\nZdroj: \u201ehttps://sk.wikipedia.org/w/index.php?title=Tur_dom\u00e1ci&oldid=7738277\u201c\nKateg\u00f3rie:\nTurovit\u00e9\nHospod\u00e1rske zvierat\u00e1\nZootechnika\n\u0160\u013eachtite\u013estvo\nPastierstvo\nD\u00e1tum a \u010das poslednej \u00fapravy tejto str\u00e1nky: 15. november 2023, 12:04.", "metadata": {"source": "data\\Tur_dom\u00e1ci.txt"}, "type": "Document"}}