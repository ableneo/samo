{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Kor\u00fdtka\nAnodonta anatina\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva prvo\u00fastovce (Protostomia)\nSkupina \u0161pir\u00e1lovce (Spiralia)\nL\u00ednia trochof\u00f3rovce (Trochozoa)\nNadkme\u0148 (superphylum) Eutrochozoa\nKme\u0148 (phylum) m\u00e4kk\u00fd\u0161e (Mollusca)\nPodkme\u0148 (subphylum) schr\u00e1nkovce (Conchifera)\nTrieda (classis) last\u00farniky (Bivalvia)\nRad (ordo) kor\u00fdtka (Schizodonta)\nVedeck\u00fd n\u00e1zov\nSchizodonta\nSynonym\u00e1\n\u0161k\u013eabky\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nKor\u00fdtka (in\u00e9 n\u00e1zvy: kor\u00fdtkotvar\u00e9, \u0161k\u013eabky[1], vidlozubovky[2]; lat. Schizodonta, Palaeoheterodonta) je rad sladkovodn\u00fdch last\u00farnikov. Iba jeden starobyl\u00fd rod je morsk\u00fd (Trigonia). Noha je sekerovit\u00e1, sl\u00fa\u017ei na plaziv\u00fd pohyb a rytie v dne. V\u00fdvin prebieha cez zvl\u00e1\u0161tnu larvu gloch\u00eddium. Gloch\u00eddium u\u017e nemo\u017eno zara\u010fova\u0165 k prim\u00e1rnym larv\u00e1m \u2013 m\u00e1 u\u017e z\u00e1klady last\u00far s ostr\u00fdmi apik\u00e1lnymi z\u00fabkami, zatv\u00e1ra\u010d last\u00far a proviz\u00f3rne byssov\u00e9 vl\u00e1kno. Parazituje na \u017eiabrach a v ko\u017ei r\u00fdb. Po \u010dase odpad\u00e1, na dne ukon\u010duje premenu a dospieva.\nNajv\u00e4\u010d\u0161\u00edm na\u0161\u00edm druhom je \u0161k\u013eabka rybni\u010dn\u00e1/\u0161k\u013eabka ve\u013ek\u00e1 (Anodonta cygnea), \u017eije v stojat\u00fdch vod\u00e1ch. V pl\u00e1\u0161\u0165ovej dutine \u0161k\u013eabky prekon\u00e1vaj\u00fa \u010das\u0165 v\u00fdvinu vaj\u00ed\u010dka rybky lopatky d\u00fahovej (Rhodeus sericeus); tento vz\u0165ah sa fylogeneticky u\u017e tak ust\u00e1lil, \u017ee na pohlavn\u00e9 vzru\u0161enie samca nie je potrebn\u00e1 pr\u00edtomnos\u0165 samice, ale \u0161k\u013eabky. V stojat\u00fdch a\u017e mierne te\u010d\u00facich vod\u00e1ch \u017eije kor\u00fdtko maliarske (Unio pictorum), v r\u00fdchlej\u0161ie te\u010d\u00facich kor\u00fdtko rie\u010dne (Unio crassus). Kedysi sa v eur\u00f3pskych tokoch na nev\u00e1penatom substr\u00e1te pomerne hojne vyskytovala perlorodka rie\u010dna (Margaritana (= Garitana) margaritifera). Dnes je tento druh v d\u00f4sledku zne\u010distenia tokov kriticky ohrozen\u00fd, v r\u00e1mci b\u00fdval\u00e9ho \u010cesko-Slovenska sa vyskytuje u\u017e asi len v Po\u0161umav\u00ed.\nReferencie\n\u2191 FRANC, Valeri\u00e1n. Syst\u00e9m a fylogen\u00e9za \u017eivo\u010d\u00edchov : Bezchord\u00e1ty. 2. dopl. preprac. verzia. vyd. Bansk\u00e1 Bystrica : Katedra biol\u00f3gie Fakulty pr\u00edrodn\u00fdch vied Univerzity Mateja Bela, 2005-09-22. Dostupn\u00e9 online. S. 43. Archivovan\u00e9 2007-04-10 z origin\u00e1lu.\n\u2191 FERIANC, Osk\u00e1r, et al. Slovensk\u00e9 men\u00e1 zoologick\u00e9ho syst\u00e9mu. Kult\u00fara slova, 1978, ro\u010d. 12, \u010d\u00eds. 5, s. 172. Dostupn\u00e9 online. ISSN 0023-5202.\nIn\u00e9 projekty\nCommons\nWikidruhy\nCommons pon\u00faka multimedi\u00e1lne s\u00fabory na t\u00e9mu Kor\u00fdtka (Schizodonta)\nWikidruhy pon\u00fakaj\u00fa inform\u00e1cie na t\u00e9mu Kor\u00fdtka (Schizodonta)\nExtern\u00e9 odkazy\nPaedDr. Valeri\u00e1n Franc CSc.: Syst\u00e9m a fylogen\u00e9za \u017eivo\u010d\u00edchov \u2013 bezchord\u00e1ty \u2013 zdroj, z ktor\u00e9ho (p\u00f4vodne) \u00faplne alebo \u010diasto\u010dne \u010derpal tento \u010dl\u00e1nok.\nZdroj: \u201ehttps://sk.wikipedia.org/w/index.php?title=Kor\u00fdtka_(Schizodonta)&oldid=7714673\u201c\nKateg\u00f3ria:\nLast\u00farniky\nSkryt\u00e1 kateg\u00f3ria:\nPort\u00e1l:Biol\u00f3gia/Zapojen\u00e9 \u010dl\u00e1nky\nD\u00e1tum a \u010das poslednej \u00fapravy tejto str\u00e1nky: 17. okt\u00f3ber 2023, 05:26.", "metadata": {"source": "data\\Kor\u00fdtka_(Schizodonta).txt"}, "type": "Document"}}