{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Mlad\u00e9 jedince sa po opusten\u00ed rodinnej skupiny zdru\u017euj\u00fa do kol\u00f3ni\u00ed v ktor\u00fdch ost\u00e1vaj\u00fa 1 - 2 roky predt\u00fdm ne\u017e vytvoria p\u00e1ry a za\u010dn\u00fa s hniezden\u00edm.[3] Aj dospel\u00e9 jedince sa \u010dasto pres\u00favaj\u00fa v k\u0155dloch, pri\u010dom niekedy v skupin\u00e1ch prebieha aj hniezdenie, a s\u00fa najmenej teritori\u00e1lne zo v\u0161etk\u00fdch druhov labut\u00ed.[3]\nPreferuj\u00fa ost\u00e1va\u0165 na jednom mieste a zvy\u010dajne sa nepres\u00favaj\u00fa, len v pr\u00edpade nedostatku potravy \u017eij\u00fa nom\u00e1dskym sp\u00f4sobom \u017eivota.[3] Akt\u00edvne s\u00fa predov\u0161etk\u00fdm po\u010das d\u0148a, aj ke\u010f potravu prij\u00edmaj\u00fa najrad\u0161ej za s\u00famraku.[3] V pr\u00edpade presunov sa pres\u00favaj\u00fa v priebehu noci a po\u010das presunu sa hlasovo prejavuj\u00fa.[1][3]\nKa\u017ed\u00fd rok v obdob\u00ed medzi septembrom a febru\u00e1rom prich\u00e1dza u labut\u00ed \u010diernych k v\u00fdmene operenia, pri\u010dom v tomto obdob\u00ed nie s\u00fa schopn\u00e9 lieta\u0165 a zdr\u017euj\u00fa sa na otvoren\u00fdch vodn\u00fdch ploch\u00e1ch v k\u0155dloch ktor\u00e9 \u010d\u00edtaj\u00fa a\u017e nieko\u013eko tis\u00edc jedincov.[1]\nHniezdenie\nV priebehu p\u00e1renia si obvykle vytvoria p\u00e1rov\u00e9 terit\u00f3rium, ktor\u00e9 h\u00e1ja,[3] s\u00fa v\u0161ak zn\u00e1me pr\u00edpady, kedy k p\u00e1reniu prich\u00e1dza aj v kol\u00f3ni\u00e1ch.[3] Obrann\u00e9 gest\u00e1 u samcov pri obrane terit\u00f3ria po\u010das hniezdenia s\u00fa podobn\u00e9 ako u labut\u00ed ve\u013ek\u00fdch, teda dvojit\u00e9, alebo trojit\u00e9 zam\u00e1vanie kr\u00edd\u013eami nasledovan\u00e9 zvukov\u00fdm prejavom.[3] Rozdie\u013e je v postoji, pri ktorom dr\u017eia labute \u010dierne krk vzpriamene so zob\u00e1kom nasmerovan\u00fdm nadol a na\u0161uchoren\u00fdm per\u00edm a tie\u017e vo zvukovom prejave, ktor\u00fd je u labut\u00ed \u010diern\u00fdch hlasnej\u0161\u00ed, ne\u017e u labut\u00ed ve\u013ek\u00fdch.[3]\n\u0160peci\u00e1lny prvok, ktor\u00fd sa u labut\u00ed \u010diernych vyskytuje, je takzvan\u00e1 Triumf\u00e1lna cerem\u00f3nia, ktor\u00e1 sl\u00fa\u017ei ako na spevnenie puta medzi partnermi, pr\u00edpadne rodi\u010dmi a mlad\u00fdmi jedincami, tak aj ako odstra\u0161uj\u00face teritori\u00e1lne gesto. Cerem\u00f3niu za\u010d\u00edna samec, ktor\u00fd sa pribli\u017euje k samici so zdvihnut\u00fdmi kr\u00eddlami a hlavou, pri\u010dom sa opakovane hlasovo prejavuje, na\u010do samica zopakuje rovnak\u00fd hlasov\u00fd prejav. N\u00e1sledne obidve pohlavia pokyvuj\u00fa hlavami, ktor\u00e9 st\u00e1le dr\u017eia vo vzpriamenej polohe. Nasleduje zvukov\u00fd prejav, pri ktorom maj\u00fa labute natiahnut\u00e9 krky a ich zob\u00e1ky s\u00fa nasmerovan\u00e9 hore. Nesk\u00f4r sa uhol natiahnut\u00fdch krkov zmen\u00ed, tak \u017ee s\u00fa v pribli\u017ene v 45 stup\u0148ovom uhle so zob\u00e1kmi nasmerovan\u00fdmi nadol v ur\u010ditom uhle a v tejto polohe labute pl\u00e1vaj\u00fa v kruhu. Tieto cerem\u00f3nie s\u00ed iniciovan\u00e9 samcom a ich frekvencia je t\u00fdm vy\u0161\u0161ia, \u010d\u00edm viac jedincov sa nach\u00e1dza v bl\u00edzkosti terit\u00f3ria.[3]\nHniezdenie prebieha od febru\u00e1ra do septembra.[1][3] V severn\u00fdch \u010dastiach v\u00fdskytu je to obvykle obdobie od febru\u00e1ra do m\u00e1ja a v ju\u017en\u00fdch \u010dastiach v\u00fdskytu obdobie od m\u00e1ja do septembra.[1]\nHniezdo je pl\u00e1vaj\u00face, pr\u00edpadne upevnen\u00e9 medzi trsmi rastl\u00edn, pr\u00edpadne aj postaven\u00e9 na ostrov\u010deku, kopcovit\u00e9ho tvaru, postaven\u00e9 predov\u0161etk\u00fdm z kon\u00e1rikov, l\u00edstia a r\u00f4znych organick\u00fdch zvy\u0161kov.[1][3] B\u00fdva pribli\u017ene 35 centimetrrov vysok\u00e9 a v priemere m\u00f4\u017ee dosahova\u0165 a\u017e dvoch metrov.[1] Stavia ho obvykle samica, ale stane sa, \u017ee je postaven\u00e9 aj samcom.[3]\nNa vajciach sedia obaja rodi\u010dia.[1][3]\nSamica zn\u00e1\u0161a 3 - 9 (obvykle 5 - 6 vajec),[1][3] pri\u010dom v priebehu jedn\u00e9ho d\u0148a je znesen\u00e9 len jedno vajce a \u010fal\u0161ie je znesen\u00e9 a\u017e n\u00e1sleduj\u00faci de\u0148.[3] Vajcia s\u00fa po znesen\u00ed modrozelen\u00e9, ale nesk\u00f4r sa ich farba men\u00ed na hned\u00fa. Vajcia s\u00fa elipsoidn\u00e9ho tvaru a dosahuj\u00fa d\u013a\u017eky medzi 9,5 - 11,5 centimetrami a \u0161\u00edrky medzi 6 - 7,3 centimetrami.[1]\nMlad\u00e9 jedince sa liahnu po 35 - 48 d\u0148och od zn\u00e1\u0161ky, pri\u010dom inkub\u00e1cia sa za\u010d\u00edna a\u017e po znesen\u00ed v\u0161etk\u00fdch vajec.[1][3][2]\nPo vyliahnut\u00ed mlad\u00e9 jedince ost\u00e1vaj\u00fa na hniezde pribli\u017ene po dobu 2 - 3 t\u00fd\u017ed\u0148ov.[3] U\u017e v tomto obdob\u00ed s\u00fa pomerne samostatn\u00e9 a s\u00fa schopn\u00e9 pl\u00e1va\u0165 a samostatne prij\u00edma\u0165 potravu.[3] Operia sa 150 - 170 dn\u00ed po vyliahnut\u00ed.[3][2] Schopn\u00e9 letu s\u00fa mlad\u00e9 jedince pribli\u017ene po 6 mesiacoch, ale a\u017e do pribli\u017ene 9 mesiacov ost\u00e1vaj\u00fa v rodinnej skupine.[3] Pohlavnej dospelosti dosahuj\u00fa mlad\u00e9 labute \u010dierne vo veku 18 - 36 mesiacov.[1][3]\nPotrava\nLabute \u010dierne s\u00fa bylino\u017eravce a obvykle sa \u017eivia podvodnou veget\u00e1ciou.[5][3] K naj\u010dastej\u0161ie konzumovanej veget\u00e1cii patria z\u00e1stupcovia rodov Typha, Potamogeton, Myriophyllum a Ruppia, ako aj r\u00f4zne vodn\u00e9 riasy.[3] V pr\u00edpade potreby s\u00fa schopn\u00e9 sp\u00e1sa\u0165 aj veget\u00e1ciu nez\u00e1visl\u00fa na vodnom prostred\u00ed.[3] Ojedinele konzumuj\u00fa aj hmyz.[3]\nOhrozenie a ochrana\nK prirodzen\u00fdm pred\u00e1torom, ktor\u00ed ohrozuj\u00fa vajcia a mlad\u00e9 jedince patria predov\u0161etk\u00fdm r\u00f4zne druhy hlodavcov, ako aj in\u00e9, predov\u0161etk\u00fdm drav\u00e9, vt\u00e1ky.[3]\nPod\u013ea klasifik\u00e1cie IUCN patr\u00ed k najmenej ohrozen\u00fdm tax\u00f3nom.[2][6][3][5] S\u00fa\u010dasn\u00e1 popul\u00e1cia je pova\u017eovan\u00e1 za stabiln\u00fa[6][3] a pohybuje sa v desiatkach tis\u00edc jedincov.[3]\nMiestami doch\u00e1dza aj k premno\u017eeniu a tak sa ob\u010dasne vyu\u017e\u00edvaj\u00fa aj regula\u010dn\u00e9 odstrely.[3] Inak je ale v Austr\u00e1lii chr\u00e1nen\u00e1 z\u00e1konom.[5]\nInterakcie s \u010dlovekom\nVajcia labute \u010diernej sa v oblasti jej v\u00fdskytu konzumuj\u00fa a samotn\u00e9 labute \u010dierne b\u00fdvaj\u00fa dr\u017ean\u00e9 pre okrasn\u00e9 \u00fa\u010dely.[3][2]\nLabu\u0165 \u010dierna patr\u00ed k ob\u013e\u00faben\u00fdm tax\u00f3nom pozorovate\u013eov vt\u00e1kov.[3]\nPoddruhy\nV r\u00e1mci druhu sa rozozn\u00e1vaj\u00fa dva poddruhy.[2] Ide o:\nLabu\u0165 \u010dierna austr\u00e1lska (Cygnus atratus atratus)[2]\n- Nomin\u00e1tny a v s\u00fa\u010dasnosti jedin\u00fd \u017eij\u00faci poddruh labute \u010diernej.[2]\n- P\u00f4vodne tento poddruh ob\u00fdval len \u00fazemie Austr\u00e1lie a bol teda endemitom tohto kontinentu.[2]", "metadata": {"source": "data\\Labu\u0165_\u010dierna.txt"}, "type": "Document"}}