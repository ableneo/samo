{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "\u010eate\u013e trojprst\u00fd\nStupe\u0148 ohrozenia\n(glob\u00e1lne[1], na Slovensku[2])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathae)\nRad (ordo) \u010fat\u013eotvar\u00e9 (Piciformes)\n\u010ce\u013ea\u010f (familia) \u017elnovit\u00e9 (Picidae)\nRod (genus) \u010fate\u013e (Picoides)\nDruh (species) \u010fubn\u00edk trojprst\u00fd (P. tridactylus)\nVedeck\u00fd n\u00e1zov\nPicoides tridactylus\nLinnaeus, 1758\nMapa roz\u0161\u00edrenia \u010fubn\u00edka trojprst\u00e9ho\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\n\u010eubn\u00edk trojprst\u00fd (in\u00e9 n\u00e1zvy: \u010fate\u013e trojprst\u00fd, \u010fatl\u00edk trojprst\u00fd, \u010fubovn\u00edk trojprst\u00fd[3]; lat. Picoides tridactylus) je druh z \u010de\u013eade \u010fat\u013eovit\u00e9. Ob\u00fdva bore\u00e1lne ihli\u010dnat\u00e9 lesy Euro\u00e1zie a Severnej Ameriky.[4] Pod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov \u010fubn\u00edk trojprst\u00fd patr\u00ed medzi najmenej ohrozen\u00e9 druhy, celkov\u00e1 popul\u00e1cia je stabiln\u00e1, stavy v Eur\u00f3pe v rokoch 1970 \u2013 2000 v niektor\u00fdch oblastiach klesali, v rokoch 1990 \u2013 2000 boli stabiln\u00e9 ale v rokoch 2000 \u2013 2012 bol trend nezn\u00e1my.[1]\nOpis\nJe to vt\u00e1k o nie\u010do men\u0161\u00ed ako \u0161korec oby\u010dajn\u00fd. Dosahuje d\u013a\u017eku tela 21 \u2013 22 cm[5][6], rozp\u00e4tie kr\u00eddel 32 \u2013 35 cm[5] a maxim\u00e1lnu hmotnos\u0165 76 g[7]. Je podobn\u00fd \u010fat\u013eovi ve\u013ek\u00e9mu, ale je bez \u010derven\u00e9ho zafarbenia, na l\u00edcach m\u00e1 \u0161irok\u00e9 \u010dierne pruhy. Chrb\u00e1t je biely s jednotliv\u00fdmi \u010diernymi \u0161kvrnami, ch\u00fdbaj\u00fa mu biele ramenn\u00e9 pr\u00fa\u017eky. Po stran\u00e1ch tela je silno prie\u010dne pr\u00fa\u017ekovan\u00fd. Samec m\u00e1 citr\u00f3novo \u017elt\u00e9 temeno, samica m\u00e1 temeno \u0161ed\u00e9. Ml\u00e1\u010fat\u00e1 s\u00fa celkovo \u0161ed\u00e9 s viac \u0161kvrnit\u00fdm bielym chrb\u00e1tom.\nHlasy a in\u0161trument\u00e1lne zvuky\nHlas ml\u00e1\u010fa\u0165a a rodi\u010da pri k\u0155men\u00ed\n12 s, Slovensko\n\u010eubn\u00edk trojprst\u00fd sa oz\u00fdva ove\u013ea zriedkavej\u0161ie ako \u010fate\u013e ve\u013ek\u00fd a v porovnan\u00ed s n\u00edm s\u00fa jeho hlasov\u00e9 prejavy tich\u0161ie s v\u00fdnimkou bubnovania. Naj\u010dastej\u0161ie vyd\u00e1va tich\u00e9 \"kjek\" alebo \"g\u00fcg\" \u010di \"g\u00fcgg\", podobn\u00e9 \u010fat\u013eovi ve\u013ek\u00e9mu, alebo aj tvrd\u0161ie \"k\u00fck\" \u010di \"ygg\". Pri vzru\u0161en\u00ed kri\u010dia r\u00fdchlym sledom (pomal\u0161\u00edm ako \u010fate\u013e ve\u013ek\u00fd), pri\u010dom jednotliv\u00e9 elementy postupne mierne klesaj\u00fa.\nBubnuj\u00fa obe pohlavia, ve\u013emi podobne ako \u010fate\u013e bielochrbt\u00fd. Jednotliv\u00e9 s\u00e9rie s\u00fa ve\u013emi dlh\u00e9 (priemerne 20 \u00faderov za 1,3 sekundy), pri\u010dom sa frekvencia posledn\u00fdch 5 \u00faderov zrete\u013ene zvy\u0161uje. T\u00fdmto zr\u00fdchlen\u00edm a podstatne krat\u0161\u00edmi s\u00e9riami sa d\u00e1 dobre odl\u00ed\u0161i\u0165 od bubnovania \u010fat\u013ea bielochrbt\u00e9ho. P\u00e1ry sa navz\u00e1jom dorozumievaj\u00fa pomal\u0161\u00edm bubnovan\u00edm.\nV\u00fdskyt a stav na Slovensku\nNehojn\u00fd druh. Vyskytuje sa vo Vysok\u00fdch a N\u00edzkych Tatr\u00e1ch, v Malej a Ve\u013ekej Fatre, Slovenskom rudohor\u00ed, Oravskej Magure, Levo\u010dsk\u00fdch a Cho\u010dsk\u00fdch vrchoch, Vt\u00e1\u010dniku a i.\n\u010eate\u013e trojprst\u00fd je st\u00e1ly vt\u00e1k.\nOdhadovan\u00fd po\u010det hniezdiacich p\u00e1rov je 800 \u2013 1 200, zimuj\u00facich jedincov 2 000 \u2013 3 500. Ve\u013ekos\u0165 popul\u00e1cie i \u00fazemie na ktorom sa vyskytuje s\u00fa stabiln\u00e9, maxim\u00e1lna zmena do 20%. Ekosozologick\u00fd status v roku 1995 R \u2013 vz\u00e1cny. Ekosozologick\u00fd status v rokoch 1998[4] a 2001 \u017eiadny.[8] V roku 2014 LC \u2013 menej dotknut\u00fd.[2][9][10] Eur\u00f3psky ochran\u00e1rsky status SPEC3 \u2013 druhy, ktor\u00fdch glob\u00e1lne popul\u00e1cie nie s\u00fa koncentrovan\u00e9 v Eur\u00f3pe, ale maj\u00fa tam nevhodn\u00fd ochran\u00e1rsky status. Stupe\u0148 ohrozenia D \u2013 ustupuj\u00faci druh.[4]\nBiotop\n\u010eubn\u00edk trojprst\u00fd je silno viazan\u00fd na smreky. V men\u0161\u00edch hustot\u00e1ch hniezdi aj v borovicovej tajge \u010di v tajge s porastom smrekovca a limby. V severnej\u0161ie polo\u017eenej tajge sa vyskytuje aj v \u010disto brezov\u00fdch porastoch.\nV subalp\u00ednskych poloh\u00e1ch strednej a ju\u017enej Eur\u00f3py mu poskytuj\u00fa ide\u00e1lny biotop predov\u0161etk\u00fdm p\u00f4vodn\u00e9 porasty smrekov.\nHniezdenie\n\u010eate\u013e trojprst\u00fd hniezdi v star\u00fdch horsk\u00fdch porastoch, v severn\u00fdch oblastiach aj na rovin\u00e1ch. Na\u0161e \u00fazemie pri severnej hranici je na ju\u017enej hrane hniezdneho roz\u0161\u00edrenia. Hniezdi v apr\u00edli a\u017e m\u00e1ji raz ro\u010dne. Hniezdnu dutinu s okr\u00fahlym vletov\u00fdm otvorom 45 \u2013 50 mm si tes\u00e1 s\u00e1m. Dutina je hlbok\u00e1 20 \u2013 30 cm[7]. Samica zn\u00e1\u0161a 3 a\u017e 4 biele vajcia, na ktor\u00fdch sedia obaja rodi\u010dia a ml\u00e1\u010fat\u00e1 k\u0155mia na hniezde tie\u017e obaja rodi\u010dia.\nPotrava\n\u017divia sa chrob\u00e1kmi, mot\u00fd\u013emi a mravcami.\nOchrana\nPre vz\u00e1cny v\u00fdskyt a u\u017eito\u010dnos\u0165 si zasl\u00fa\u017ei \u00fapln\u00fa ochranu. \u010eubn\u00edk trojprst\u00fd je z\u00e1konom chr\u00e1nen\u00fd, spolo\u010densk\u00e1 hodnota je 1659,69 \u20ac (Vyhl\u00e1\u0161ka M\u017dP \u010d. 579/2008 Z.z.).\nGal\u00e9ria\nSamec\nSamica\nVajce\nReferencie\n\u2191 a b IUCN Red list 2020.1. Pr\u00edstup 14. j\u00fana 2020\n\u2191 a b Demko M., Kri\u0161t\u00edn A. & Pa\u010denovsk\u00fd S. 2014: \u010cerven\u00fd zoznam vt\u00e1kov Slovenska. SOS/BirdLife Slovensko, 52 pp. [online]. vtaky.sk, 2014, [cit. 2018-03-03]. Dostupn\u00e9 online.\n\u2191 KOVALIK, Peter, et al. Slovensk\u00e9 men\u00e1 vt\u00e1kov [online]. Bratislava: SOS/BirdLife Slovensko, 2010 (2016), rev. 2016-10-23, [cit. 2016-12-12]. Dostupn\u00e9 online.\n\u2191 a b c DANKO, \u0160tefan; DAROLOV\u00c1, Al\u017ebeta; KRI\u0160T\u00cdN, Anton, et al. Roz\u0161\u00edrenie vt\u00e1kov na Slovensku. Bratislava : Veda, 2002. Autor druhu Samuel Pa\u010denovsk\u00fd. ISBN 80-224-0714-3. Kapitola \u010eubn\u00edk trojprst\u00fd, s. 413 \u2013 415.", "metadata": {"source": "data\\\u010eubn\u00edk_trojprst\u00fd.txt"}, "type": "Document"}}