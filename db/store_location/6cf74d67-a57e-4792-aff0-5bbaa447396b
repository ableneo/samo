{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Polovo\u013en\u00fd a vo\u013en\u00fd chov ma\u010diek\nVo\u013ene chovan\u00e9 ma\u010dky\nVo\u013ene chovan\u00e9 ma\u010dky lovia my\u0161i\nNajm\u00e4 na dedin\u00e1ch bolo, v men\u0161ej miere aj dnes e\u0161te je, zvykom chova\u0165 ma\u010dky polovo\u013ene \u010di vo\u013ene. Ide o chov, kedy m\u00f4\u017ee ma\u010dka vo\u013ene chodi\u0165 po vonku, vracia sa v\u0161ak ku chovate\u013eovi zvy\u010dajne pre jedlo a u polovo\u013en\u00e9ho chovu aj pre pohladenie \u010di miesto na spanie. Takto chovan\u00e9 ma\u010dky sa nezvykn\u00fa do\u017ei\u0165 ve\u013emi vysok\u00e9ho veku. V dne\u0161nej dobe zomieraj\u00fa naj\u010dastej\u0161ie pod kolesami auta, ale aj na otravu, \u010di na n\u00e1sledky r\u00f4znych druhov t\u00fdrania, ako je k\u0155menie \u013eudskou stravou, neposkytovanie \u017eiadnej veterin\u00e1rnej starostlivosti, nekastrovanie a zab\u00edjanie potomstva \u010dlovekom.\nMa\u010dka s mo\u017enos\u0165ou vo\u013en\u00e9ho pohybu \u017eije plnohodnotn\u00fd ma\u010dac\u00ed \u017eivot. \u017div\u00ed sa t\u00fdm, \u010do si ulov\u00ed \u2013 v\u00e4\u010d\u0161inou ide o hlodavce a hmyz. Mestsk\u00e9 ma\u010dky sa tie\u017e \u017eivia odpadkami a zvy\u0161kami od stola, ktor\u00fdmi ich niektor\u00ed \u013eudia k\u0155mia. Nejde o vyv\u00e1\u017een\u00fa stravu. Aj preto s\u00fa niektor\u00e9 vo\u013ene \u017eij\u00face ma\u010dky chud\u00e9, s nekvalitnou srs\u0165ou. \u010eal\u0161\u00edm d\u00f4vodom s\u00fa r\u00f4zne parazity, vn\u00fatorn\u00e9 aj vonkaj\u0161ie, ktor\u00fdmi s\u00fa tak\u00e9to ma\u010dky napadnut\u00e9. Pohlavn\u00fd \u017eivot ma\u010diek tie\u017e prispieva k vy\u010derpaniu organizmu a teda aj skor\u0161iemu \u00fahynu.\nVo\u013en\u00fd chov ma\u010diek sa via\u017ee aj s nieko\u013ek\u00fdmi probl\u00e9mami. Ide najm\u00e4 o ich, v porovnan\u00ed s in\u00fdmi cicavcami, r\u00fdchle premno\u017eenie. Ma\u010dka je schopn\u00e1 vrhn\u00fa\u0165 tri a\u017e \u0161tyrikr\u00e1t ro\u010dne priemerne po \u0161tyri ml\u00e1\u010fat\u00e1. Tie pohlavne dozrej\u00fa u\u017e vo veku okolo \u0161iestich mesiacov. Takto m\u00f4\u017ee ma\u0165 teoreticky jeden p\u00e1r po piatich rokoch nieko\u013eko tis\u00edc potomkov v pr\u00edpade, \u017ee v\u0161etci potomkovia pre\u017eij\u00fa a bud\u00fa ma\u0165 svojich potomkov. Nie v\u0161etky ma\u010diatka sa v\u0161ak do\u017eij\u00fa pohlavne dospel\u00e9ho \u017eivota. \u010eal\u0161\u00edm probl\u00e9mom je tie\u017e mo\u017en\u00fd prenos chor\u00f4b na \u010dloveka (toxoplazm\u00f3za, besnota).\nV\u00fdchova\nMa\u010dka je tvor svojr\u00e1zny a samostatn\u00fd. Pri v\u00fdchove ma\u010dky sa ned\u00e1 postupova\u0165 ako napr\u00edklad pri v\u00fdchove psa. Napriek tomu je potrebn\u00e9 od prv\u00e9ho d\u0148a ma\u010dke da\u0165 najavo, \u010do sa smie a \u010do nie, a to najm\u00e4 d\u00f4slednos\u0165ou. Na rozdiel od psa ma\u010dka vo\u013ene ne\u017eije v svorke a nepozn\u00e1 pojem autority \u010di vodcovstva, nikdy nebude re\u0161pektova\u0165 pr\u00edkazy len preto, \u017ee ich vydal vodca. Ma\u010dky s\u00fa citliv\u00e9 na ostr\u00e9 zvuky, a tak ke\u010f vykon\u00e1va ma\u010dka ne\u017eelan\u00fa \u010dinnos\u0165, spravidla sta\u010d\u00ed zasy\u010da\u0165, podobne ako to rob\u00ed dospel\u00e1 ma\u010dka, ke\u010f sa sna\u017e\u00ed odpla\u0161i\u0165 nepriate\u013ea. Ak t\u00e1to met\u00f3da nepom\u00f4\u017ee, pou\u017e\u00edva sa tie\u017e sp\u0155\u0161ka vody z ostrekova\u010da na ma\u010dku. Hrub\u00e9 zaobch\u00e1dzanie a bitka sa m\u00f4\u017eu nevyplati\u0165 \u2013 ma\u010dka strat\u00ed d\u00f4veru a m\u00f4\u017ee sa dokonca sta\u0165 bojazlivou. Okrem toho m\u00f4\u017ee d\u00f4js\u0165 k v\u00e1\u017enemu poraneniu a\u017e \u00fahynu zviera\u0165a.\nKastr\u00e1cia\nMa\u010dka nau\u010den\u00e1 pou\u017e\u00edva\u0165 WC\nOvariohysterekt\u00f3mia\nOvariohysterekt\u00f3mia je kastr\u00e1cia ma\u010diek. Ide o chirurgick\u00e9 odstr\u00e1nenie vaje\u010dn\u00edkov, vajcovodov a maternice. Z\u00e1krok sa prev\u00e1dza v nark\u00f3ze a ma\u010dka sa po \u0148om zotavuje nieko\u013eko dn\u00ed. Kastr\u00e1cia je nezvratn\u00fd z\u00e1krok, po ktorom u\u017e ma\u010dka nikdy nebude ma\u0165 ma\u010diatka. Je vhodn\u00e9 z\u00e1krok previes\u0165 u nechovn\u00fdch ma\u010diek. Odstr\u00e1nia sa \u0148ou nepr\u00edjemn\u00e9 sprievodn\u00e9 pr\u00edznaky ma\u010dacej ruje, ma\u010dka sa stane pokojnej\u0161ou, nem\u00e1 probl\u00e9m s prij\u00edman\u00edm potravy (po\u010das ruje m\u00f4\u017ee ma\u010dka neprij\u00edma\u0165 potravu a v pr\u00edpade, \u017ee nie je oplodnen\u00e1, ruja sa m\u00f4\u017ee opakova\u0165 ka\u017ed\u00e9 tri t\u00fd\u017edne, aj \u010dastej\u0161ie). U polovo\u013ene a vo\u013ene chovan\u00fdch ma\u010diek je kastr\u00e1cia jedin\u00fd mo\u017en\u00fd sp\u00f4sob, ako zabr\u00e1ni\u0165 nekontrolovan\u00e9mu rozmno\u017eovaniu ma\u010dacej popul\u00e1cie. Po kastr\u00e1cii odpad\u00e1 mo\u017enos\u0165 ochorenia pohlavn\u00e9ho apar\u00e1tu (z\u00e1pal maternice) a v\u00fdskumy ukazuj\u00fa, \u017ee sa v\u00fdrazne redukuje mo\u017enos\u0165 vzniku rakoviny mlie\u010dnej \u017e\u013eazy.\nExistuje alternat\u00edvne rie\u0161enie ku kastr\u00e1cii a tou je steriliz\u00e1cia. T\u00e1 spo\u010d\u00edva v podviazan\u00ed vaje\u010dn\u00edkov ma\u010dky, \u010d\u00edm sa zabr\u00e1ni vaj\u00ed\u010dkam, aby sa dostali a uchytili v maternici. Steriliz\u00e1cia v\u0161ak neodstr\u00e1ni sprievodn\u00e9 prejavy ruje.\nOrchiekt\u00f3mia\nOrchiekt\u00f3mia je kastr\u00e1cia koc\u00faddf Ide o chirurgick\u00fd z\u00e1krok, pri ktorom sa odstr\u00e1nia semenn\u00edky, nadsemenn\u00edky a \u010das\u0165 semenovodov. Tento z\u00e1krok by sa mal previes\u0165 a\u017e vtedy, ke\u010f je koc\u00far celkom dospel\u00fd, teda najsk\u00f4r vo veku 1 roka. Skor\u0161ia kastr\u00e1cia m\u00f4\u017ee vies\u0165 k tvorbe mo\u010dov\u00fdch kame\u0148ov, ke\u010f\u017ee mo\u010dov\u00e1 trubica nemala \u010das dostato\u010dne sa vyvin\u00fa\u0165 a roz\u0161\u00edri\u0165. Tie\u017e m\u00f4\u017ee d\u00f4js\u0165 k zastaveniu vzniku sekund\u00e1rnych znakov, ktor\u00e9 vizu\u00e1lne odli\u0161uj\u00fa ma\u010dku od koc\u00fara (v\u00e4\u010d\u0161\u00ed vzrast, tzv. koc\u00faria hlava). V prechodnom obdob\u00ed, kedy koc\u00far za\u010d\u00edna zna\u010dkova\u0165 svoje terit\u00f3rium a nie je dostato\u010dne star\u00fd na z\u00e1krok, sa d\u00e1 pou\u017ei\u0165 liek Androcur, ktor\u00fd utlmuje pohlavn\u00fd pud a teda aj zna\u010dkovanie terit\u00f3ria. Kastr\u00e1cia odstra\u0148uje ne\u017eiaduce prejavy samcov, ako s\u00fa t\u00falanie sa, vyh\u013ead\u00e1vanie ma\u010diek v ruji, zna\u010dkovanie terit\u00f3ria a tie\u017e upravuje intenz\u00edvny z\u00e1pach sam\u010dieho mo\u010du. Kastr\u00e1ti nestr\u00e1caj\u00fa osobit\u00e9 koc\u00farie vlastnosti, s\u00fa v\u0161ak pokojnej\u0161\u00ed a rad\u0161ej sa zdr\u017euj\u00fa doma, nemaj\u00fa potrebu bi\u0165 sa o terit\u00f3rium, \u010di ma\u010dku.\nS oh\u013eadom na relat\u00edvnu jednoduchos\u0165 z\u00e1kroku u koc\u00farov sa nezvykn\u00fa vyskytova\u0165 komplik\u00e1cie a koc\u00far je do 24 hod\u00edn v p\u00f4vodnej kond\u00edcii. Do dvoch mesiacov po z\u00e1kroku je samec e\u0161te schopn\u00fd splodi\u0165 potomstvo, ke\u010f\u017ee pri kastr\u00e1cii nedoch\u00e1dza k odstr\u00e1neniu v\u0161etk\u00fdch spermi\u00ed z organizmu.", "metadata": {"source": "data\\Ma\u010dka_dom\u00e1ca.txt"}, "type": "Document"}}