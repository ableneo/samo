{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Myzost\u00f3my\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva prvo\u00fastovce (Protostomia)\nSkupina \u0161pir\u00e1lovce (Spiralia)\nL\u00ednia Atrochozoa\nKme\u0148 (phylum) myzost\u00f3my (Myzostomida)\nVedeck\u00fd n\u00e1zov\nMyzostomida\nLeuckart, 1827\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nMyzost\u00f3my (Myzostomida) s\u00fa kme\u0148 \u0161pir\u00e1lovcov, skupiny kme\u0148ov prvo\u00fastovcov.\nJe to ve\u013emi starobyl\u00e1 skupina morsk\u00fdch \u017eivo\u010d\u00edchov, silne pozmenen\u00e1 parazitick\u00fdm sp\u00f4sobom \u017eivota. Tieto z\u00e1hadn\u00e9 \u017eivo\u010d\u00edchy sa niekedy zara\u010fuj\u00fa do obr\u00fa\u010dkavcov.\nIch telo je skr\u00e1ten\u00e9 a splo\u0161ten\u00e9, niekedy a\u017e diskovit\u00e9, s takmer \u00faplne potla\u010denou segment\u00e1ciou. Na chrbte je 5 p\u00e1rov skr\u00e1ten\u00fdch zatiahnute\u013en\u00fdch parap\u00f3di\u00ed s h\u00e1\u010dikmi. Coelom je redukovan\u00fd na p\u00e1rov\u00e9 later\u00e1lne dutinky na chrbtovej strane, telo vyp\u013a\u0148a z v\u00e4\u010d\u0161ej \u010dasti mezench\u00fdm. D\u00fdchacia, vylu\u010dovacia a obehov\u00e1 s\u00fastava je redukovan\u00e1, nervov\u00e1 s\u00fastava je zjednodu\u0161en\u00e1; v\u0161etky tieto znaky s\u00fa klasick\u00fdm pr\u00edkladom parazit\u00e1rnej regresie. Tr\u00e1viaca s\u00fastava za\u010d\u00edna \u00fastami na vysunute\u013enej hlave, pokra\u010duje cicav\u00fdm svalnat\u00fdm hltanom, rozvetven\u00fdm \u010drevom a kon\u010d\u00ed sa subtermin\u00e1lnym anusom.\nRozmno\u017eovanie a v\u00fdvin\nS\u00fa hermafrodity s ve\u013emi zlo\u017eit\u00fdm rozmno\u017eovan\u00edm. Pri kopul\u00e1cii si jedince vymie\u0148aj\u00fa spermatof\u00f3ry. V spermatof\u00f3re prebieha zlo\u017eit\u00fd proces dozrievania spermi\u00ed, v ktorom sa vyskytuje aj spermatick\u00e9 sync\u00fdtium. Sync\u00fdtium prenik\u00e1 do tela druh\u00e9ho jedinca a tu z neho zlo\u017eit\u00fdm pochodom vznikaj\u00fa spermie. Z oplodnen\u00e9ho vaj\u00ed\u010dka vznik\u00e1 obrven\u00e1 larva, ktor\u00e1 \u010doskoro prisad\u00e1 na hostite\u013ea a prekon\u00e1va premenu.\nDo triedy patr\u00ed asi 150 morsk\u00fdch druhov, s\u00fa to endoparazity je\u017eoviek (Asteroidea). V tele hostite\u013ea tvoria charakteristick\u00e9 deforma\u010dn\u00e9 cysty. Ide o reliktn\u00fa, ve\u013emi starobyl\u00fa skupinu \u017eivo\u010d\u00edchov \u2013 deforma\u010dn\u00e9 cysty sa na\u0161li u\u017e na fos\u00edli\u00e1ch prvohorn\u00fdch \u013ealioviek.\nIn\u00e9 projekty\nCommons\nWikidruhy\nCommons pon\u00faka multimedi\u00e1lne s\u00fabory na t\u00e9mu Myzost\u00f3my\nWikidruhy pon\u00fakaj\u00fa inform\u00e1cie na t\u00e9mu Myzost\u00f3my\nExtern\u00e9 odkazy\nPaedDr. Valeri\u00e1n Franc CSc.: Syst\u00e9m a fylogen\u00e9za \u017eivo\u010d\u00edchov \u2013 bezchord\u00e1ty \u2013 zdroj, z ktor\u00e9ho (p\u00f4vodne) \u00faplne alebo \u010diasto\u010dne \u010derpal tento \u010dl\u00e1nok.\nZdroj: \u201ehttps://sk.wikipedia.org/w/index.php?title=Myzost\u00f3my&oldid=7532029\u201c\nKateg\u00f3ria:\n\u0160pir\u00e1lovce\nSkryt\u00e1 kateg\u00f3ria:\nPort\u00e1l:Biol\u00f3gia/Zapojen\u00e9 \u010dl\u00e1nky\nD\u00e1tum a \u010das poslednej \u00fapravy tejto str\u00e1nky: 4. febru\u00e1r 2023, 06:28.", "metadata": {"source": "data\\Myzost\u00f3my.txt"}, "type": "Document"}}