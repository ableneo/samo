{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Zemn\u00e1rka kr\u00e1tkozob\u00e1\nStupe\u0148 ohrozenia\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathae)\nRad (ordo) z\u00fabkozobce (Anseriformes)\n\u010ce\u013ea\u010f (familia) ka\u010dicovit\u00e9 (Anatidae)\nRod (genus) zemn\u00e1rka (Cereopsis)\nDruh (species) zemn\u00e1rka kr\u00e1tkozob\u00e1 (C. novaehollandiae)\nVedeck\u00fd n\u00e1zov\nCereopsis novaehollandiae\nLatham, 1801\nMapa roz\u0161\u00edrenia zemn\u00e1rky kr\u00e1tkozobej\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nZemn\u00e1rka kr\u00e1tkozob\u00e1 (Cereopsis novaehollandiae) je ve\u013ek\u00fd austr\u00e1lsky z\u00fabkozobec z \u010de\u013eade ka\u010dicovit\u00fdch. Hniezdi pri ju\u017enom pobre\u017e\u00ed Austr\u00e1lie.[1][2][3]\nVedeck\u00fd n\u00e1zov\nRodov\u00e9 meno cereopsis m\u00e1 p\u00f4vod v gr\u00e9\u010dtine a je zlo\u017een\u00e9 z dvoch slov, ktor\u00fdmi s\u00fa keros, ktor\u00e9 v sloven\u010dine znamen\u00e1 vosk a opsis, ktor\u00e9 m\u00e1 v sloven\u010dine v\u00fdznam podobn\u00fd. N\u00e1zov je odvoden\u00fd leskl\u00e9ho vzh\u013eadu, ktor\u00fd pripom\u00edna navoskovan\u00fd materi\u00e1l.[3]\nDruhov\u00e9 meno novaehollandiae je pr\u00eddavn\u00e9 meno, pozost\u00e1vaj\u00face z dvoch latinsk\u00fdch slov novae a hollandiae, ktor\u00e9 m\u00e1 v preklade do sloven\u010diny v\u00fdznam novoholandsk\u00fd. Druhov\u00e9 meno bolo odvoden\u00e9 od faktu, \u017ee vt\u00e1k bol prv\u00fdkr\u00e1t pozorovan\u00fd holandsk\u00fdmi objavite\u013emi.[3]\nLok\u00e1lne n\u00e1zvy\nOfici\u00e1lny anglick\u00fd n\u00e1zov zemn\u00e1rky kr\u00e1tkozobej je Cape Barren Goose.[1][2][3][4] N\u00e1zov je odvoden\u00fd od ostrova Cape Barren, kde bola zemn\u00e1rka kr\u00e1tkozob\u00e1 prv\u00fdkr\u00e1t pozorovan\u00e1 eur\u00f3pskymi objavite\u013emi.[2][3]\nOkrem tohto n\u00e1zvu je v Austr\u00e1lii zn\u00e1ma aj pod n\u00e1zvom Pig Goose.[1][3] Tento n\u00e1zov je odvoden\u00fd od chrochtav\u00e9ho zvuku, ktor\u00fd vyd\u00e1va.[3]\nTaxon\u00f3mia\nZemn\u00e1rka kr\u00e1tkozob\u00e1 je monotypick\u00fd druh a je teda jedin\u00fdm predstavite\u013eom rodu Cereopsis.[4]\nOpis\nPatria medzi husy, ale nepatria k ich typick\u00fdch predstavite\u013eom. Stavbou kostry a in\u00fdmi morfologick\u00fdmi znakmi sa podobaj\u00fa sk\u00f4r h\u00faskam, ale sp\u00f4sobom \u017eivota pripom\u00ednaj\u00fa husy. V\u00e4\u010d\u0161inu \u010dasu tr\u00e1via na zemi a len zriedka lietaj\u00fa. Na vode sa nezdr\u017euj\u00fa prakticky v\u00f4bec.[1][4]\nD\u013a\u017eka tela dosahuje pribli\u017ene 75 \u2013 100 centimetrov[1][3][4], pri\u010dom samice s\u00fa o nie\u010do men\u0161ie ako samci.[1][3] V\u00e1ha sa pohybuje zvy\u010dajne medzi 3,2 \u2013 6,8 kilogramami[3][4], ale niektor\u00e9 jedince m\u00f4\u017eu by\u0165 aj \u0165a\u017e\u0161ie.[3]\nOkrem ve\u013ekosti s\u00fa si obidve pohlavia podobn\u00e9 a s\u00fa aj rovnako sfarben\u00e9.[1][4] Preva\u017euj\u00faca farba peria je popo\u013eavo siv\u00e1.[1][3] Na vrchole hlavy sa od zob\u00e1ku tiahne biely p\u00e1s. Kr\u00eddla s\u00fa prev\u00e1\u017ene siv\u00e9 s tmav\u0161\u00edmi, a\u017e \u010diernymi \u0161kvrnami. Konce kr\u00eddiel s\u00fa \u010dierne, rovnako ako operenie na chvoste. O\u010di maj\u00fa orie\u0161kovo hned\u00fa farbu. Zob\u00e1k je \u010dierny so \u017elto-zelen\u00fdm ozob\u00edm. Poko\u017eka spodnej \u010dasti n\u00f4h je zafarben\u00e1 \u017elto alebo ru\u017eovo, operen\u00e9 \u010dasti n\u00f4h s\u00fa \u010dierne.[1]\nSfarbenie mlad\u00fdch jedincov sa vyzna\u010duje v\u00fdraznou kresbou. Vrchn\u00e9 \u010dasti tela vr\u00e1tane vrchnej \u010dasti hlavy a krku s\u00fa tmavohned\u00e9. Bo\u010dn\u00e9 \u010dasti hlavy s\u00fa siv\u00e9 s \u010diernohned\u00fdm p\u00e1som tiahn\u00facim sa naprie\u010d, ktor\u00fd prekr\u00fdva aj oko. Na obidvoch stran\u00e1ch chrbtovej \u010dasti sa nach\u00e1dza svetlo-siv\u00fd \u0161irok\u00fd pruh. Kr\u00eddla s\u00fa siv\u00e9. O\u010di s\u00fa u mlad\u00fdch jedincov \u010diernej farby, zob\u00e1k je \u010dierny so zelen\u00fdm ozob\u00edm a nohy maj\u00fa zeleno-siv\u00e9 zafarbenie.[1]\nZemn\u00e1rka kr\u00e1tkozob\u00e1 je endemitom Austr\u00e1lie a patr\u00ed jedn\u00fdm z najvz\u00e1cnej\u0161\u00edch a najmenej po\u010detn\u00fdch z\u00e1stupcov ka\u010dicovit\u00fdch.[1]\nHlas\nSamice sa vyzna\u010duj\u00fa hlboko posaden\u00fdm chrochtan\u00edm. Samce chrochtaj\u00fa tie\u017e, ale t\u00f3n je vy\u0161\u0161ie posaden\u00fd a okrem chrochtania vyd\u00e1vaj\u00fa aj zvuky podobn\u00e9 tr\u00fabeniu.[1][3]\nObidve pohlavia s\u00fa tich\u00e9, ak sa nach\u00e1dzaj\u00fa na zemi a naopak ve\u013emi hlasn\u00e9 po\u010das letu. Na zemi sa hlasovo prejavuj\u00fa, len ak s\u00fa vystra\u0161en\u00e9.[1]\nV\u00fdskyt\nRozmno\u017eovanie a hniezdenie priebieha na ostrovoch pri ju\u017enom pobre\u017e\u00ed Austr\u00e1lie.[1][2][3][4] Tento are\u00e1l je \u0161irok\u00fd a siaha od s\u00faostrovia Furneaux Group pri severnom pobre\u017e\u00ed Tasm\u00e1nie na v\u00fdchode a\u017e po s\u00faostrovie Recherche v Z\u00e1padnej Austr\u00e1lii na z\u00e1pade.[1][2]\nNiektor\u00e9 jedince ost\u00e1vaj\u00fa na ostrovoch aj mimo obdobia hniezdenia a niektor\u00e9 sa v tomto obdob\u00ed pres\u00favaj\u00fa na pri\u013eahl\u00e9 oblasti ju\u017en\u00e9ho pobre\u017eia Austr\u00e1lie.[1]\nBiotop\nOb\u00fdva predov\u0161etk\u00fdm pastviny, tr\u00e1vnat\u00e9 \u00fazemia, vresovisk\u00e1 a okraje mo\u010dar\u00edsk.[1][3][5]\nSp\u00f4sob \u017eivota\nZemn\u00e1rky kr\u00e1tkozob\u00e9 vytv\u00e1raj\u00fa celo\u017eivotn\u00e9 monogamick\u00e9 p\u00e1ry.[1][4]\nV obdob\u00ed hniezdenia vytv\u00e1raj\u00fa p\u00e1ry mal\u00e9 terit\u00f3ri\u00e1 (jednotliv\u00e9 hniezda od seba b\u00fdvaj\u00fa vzdialen\u00e9 najmenej 20, ale zvy\u010dajne o nie\u010do viac metrov), ktor\u00e9 s\u00fa samcom z\u00farivo br\u00e1nen\u00e9,[1][4] zatia\u013e \u010do samica sed\u00ed v hniezde.[1][4]\nPo vyliahnut\u00ed ml\u00e1\u010fat terit\u00f3rium br\u00e1nia obidve pohlavia a to pribli\u017ene po dobu 6 t\u00fd\u017ed\u0148ov, kedy ml\u00e1\u010fat\u00e1 opustia a tie s\u00fa nutn\u00e9 sa osamostatni\u0165.[1] O mlad\u00e9 sa v tomto obdob\u00ed staraj\u00fa tie\u017e obaja rodi\u010dia.[4]\nMlad\u00e9 jedince n\u00e1sledne vytv\u00e1raj\u00fa skupiny o pribli\u017ene 50 jedincoch a nesk\u00f4r e\u0161te v\u00e4\u010d\u0161ie nom\u00e1dske skupiny.[1]\nAj dospel\u00e9 jedince sa po skon\u010den\u00ed hniezdenia zdru\u017euj\u00fa do v\u00e4\u010d\u0161\u00edch skup\u00edn.[1]\nHniezdenie", "metadata": {"source": "data\\Zemn\u00e1rka_kr\u00e1tkozob\u00e1.txt"}, "type": "Document"}}