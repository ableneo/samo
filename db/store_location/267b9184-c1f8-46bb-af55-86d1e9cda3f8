{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Odhadovan\u00fd po\u010det hniezdiacich p\u00e1rov v rokoch 2013 \u2013 2018 bol 160 \u2013 210 p\u00e1rov. Kr\u00e1tkodob\u00fd trend i ve\u013ekos\u0165 \u00fazemia na ktorom hniezdil za posledn\u00fdch 12 rokov (2007 \u2013 2018) aj z poh\u013eadu dlhodob\u00e9ho trendu od roku 1980 (1980 \u2013 2018) boli st\u00fapaj\u00face.[9]\nPotrava\nSokoly lietaj\u00fa r\u00fdchlym m\u00e1van\u00edm kr\u00eddiel, plachtia len na kr\u00e1tkych \u00fasekoch. Lovia takmer v\u00fdhradne vt\u00e1ky za letu (napr. holuby, hrdli\u010dky, r\u00f4zne druhy drozdov, r\u00f4zne men\u0161ie vt\u00e1ky, ale tr\u00fafnu si aj na vrany a havrany). Ich \u0161t\u00fdl lovu nie je vhodn\u00fd pre chytanie drobn\u00fdch cicavcov a nelietav\u00fdch vt\u00e1kov (z cicavcov lovia netopiere a ob\u010das aj kr\u00e1liky, sysle a pod.). Vt\u00e1ky na zemi sa sna\u017eia don\u00fati\u0165 vzlietnu\u0165. Pri love sa vrhaj\u00fa na koris\u0165 pod sebou z ve\u013ekej v\u00fd\u0161ky a \u00fato\u010dia paz\u00farmi. Pri strmhlavom lete dosahuj\u00fa r\u00fdchlos\u0165 a\u017e 325 km/hod. (pod\u013ea niektor\u00fdch zdrojov a\u017e 400 km/hod.). N\u00e1raz v tejto r\u00fdchlosti by bol nebezpe\u010dn\u00fd aj pre ne, preto trafia kr\u00eddlo a nie priamo telo koristi. Z rovnak\u00e9ho d\u00f4vodu nem\u00f4\u017eu za\u00fato\u010di\u0165 na k\u0155de\u013e. Niektor\u00e9 druhy drobn\u00fdch vt\u00e1kov sa preto na obranu pred sokolom zhlukuj\u00fa do k\u0155d\u013eov. Koris\u0165 v\u00e4\u010d\u0161inou po \u00fatoku klesne k zemi, a ak p\u00e1d pre\u017eije, sokol ju usmrt\u00ed zob\u00e1kom...\nRozmno\u017eovanie\nSokol pohlavne dospieva v dvoch a\u017e troch rokoch. Pred hniezden\u00edm predv\u00e1dza akrobatick\u00e9 z\u00e1snubn\u00e9 lety. V pr\u00edrode hniezdi preva\u017ene na skaln\u00fdch sten\u00e1ch; ak nie s\u00fa k dispoz\u00edcii skaly, zahniezdi sa aj v starom hniezde in\u00e9ho druhu. S\u00e1m hniezdo nestavia ani neupravuje. S\u00fa zaznamenan\u00e9 aj hniezda na zemi. Sokol si ob\u013e\u00fabil aj \u013eudsk\u00e9 stavby a \u010dasto hniezdi v zr\u00facanin\u00e1ch hradov a v r\u00f4znych ve\u017eiach. V mest\u00e1ch hniezdi len ojedinele. Na svoje star\u00e9 hniezda sa pravidelne vracia, alebo sa uhniezdi aspo\u0148 v ich bl\u00edzkosti.\nV strednej Eur\u00f3pe zn\u00e1\u0161a samica naj\u010dastej\u0161ie na prelome marca a apr\u00edla 3 \u2013 4 vajcia. Sed\u00ed na nich cca 29 \u2013 30 dn\u00ed samica, ob\u010das ju strieda samec, aby si samica ulovila potravu. Inak jej samec nos\u00ed koris\u0165 do hniezda. Po vyliahnut\u00ed sa o ml\u00e1\u010fat\u00e1 v hniezde star\u00e1 v\u00fdhradne samica prv\u00fdch cca 14 dn\u00ed, samec zaobstar\u00e1va potravu. Potom sa pri z\u00edskavan\u00ed potravy striedaj\u00fa. Ml\u00e1\u010fat\u00e1 op\u00fa\u0161\u0165aj\u00fa hniezdo po 35 a\u017e 42 d\u0148och, ale rodi\u010dia ich st\u00e1le krmia e\u0161te aspo\u0148 dva mesiace.\nOchrana\nJe z\u00e1konom chr\u00e1nen\u00fd, spolo\u010densk\u00e1 hodnota je 5530 \u20ac (Vyhl\u00e1\u0161ka M\u017dP \u010d. 24/2003 Z.z. v znen\u00ed \u010d. 492/2006 Z. z., 638/2007 Z. z., 579/2008 Z. z., 173/2011 Z. z., 158/2014 Z. z., \u00fa\u010dinnos\u0165 od 01.01.2015).[10]\nGal\u00e9ria\nPortr\u00e9t\nZa letu\nS koris\u0165ou v paz\u00faroch\nVajcia\nVajcia poddruhu Falco peregrinus madens\nZn\u00e1\u0161ka \u0161tyroch vajec v hniezdnej b\u00fadke\nSami\u010dka s ml\u00e1\u010fa\u0165om, hniezdo na skalnej r\u00edmse\nV \u0161ate ml\u00e1\u010fat\nKompozitn\u00e1 fotografia \u2013 pom\u00f4cka na \u013eah\u0161ie spoznanie druhu.\nReferencie\n\u2191 a b IUCN Red list 2019.2. Pr\u00edstup 5. okt\u00f3bra 2019.\n\u2191 a b Demko M., Kri\u0161t\u00edn A. & Pa\u010denovsk\u00fd S. 2014: \u010cerven\u00fd zoznam vt\u00e1kov Slovenska. SOS/BirdLife Slovensko, 52 pp. [online]. vtaky.sk, 2014, [cit. 2018-03-03]. Dostupn\u00e9 online.\n\u2191 KOVALIK, Peter, et al. Slovensk\u00e9 men\u00e1 vt\u00e1kov sveta [online]. Bratislava: SOS/BirdLife Slovensko, 2010 (2016), rev. 2016-10-23, [cit. 2016-11-08]. Dostupn\u00e9 online.\n\u2191 a b c DANKO, \u0160tefan; DAROLOV\u00c1, Al\u017ebeta; KRI\u0160T\u00cdN, Anton, et al. Roz\u0161\u00edrenie vt\u00e1kov na Slovensku. Bratislava : Veda, 2002. Autor druhu Jozef Chavko. ISBN 80-224-0714-3. Kapitola Sokol s\u0165ahovav\u00fd, s. 216 - 217.\n\u2191 BAL\u00c1\u017d, Daniel; MARHOLD, Karol; URBAN, Peter. \u010cerven\u00fd zoznam rastl\u00edn a \u017eivo\u010d\u00edchov Slovenska. 1. vyd. Bansk\u00e1 Bystrica : \u0160t\u00e1tna ochrana pr\u00edrody Slovenskej republiky, 2001. 160 s. Dostupn\u00e9 online. ISBN 80-89035-05-1. Kapitola \u010cerven\u00fd (ekosozologick\u00fd) zoznam vt\u00e1kov (Aves) Slovenska: Anton Kri\u0161t\u00edn, \u013dudov\u00edt Kocian, Peter R\u00e1c (en: Red (Ecosozological) List of Birds (Aves) of Slovakia), s. 150 - 153.\n\u2191 \u010cerneck\u00fd, J., Darolov\u00e1, A., Ful\u00edn, M., Chavko, J., Karaska, D., Kri\u0161t\u00edn, A., Ridzo\u0148, J. Spr\u00e1va o stave vt\u00e1kov v rokoch 2008 \u2013 2012 na Slovensku. [online]. Pr\u00edprava vydania \u010cerneck\u00fd, J. Bansk\u00e1 Bystrica: \u0160t\u00e1tna ochrana pr\u00edrody Slovenskej republiky, 2014, [cit. 2019-10-05]. S. 790. Dostupn\u00e9 online.\n\u2191 DEMKO, Miroslav; KRI\u0160T\u00cdN, Anton; PUCHALA, Peter. \u010cerven\u00fd zoznam vt\u00e1kov Slovenska. Tichodroma, ro\u010d. 25, \u010d\u00eds. 2013, s. 69 - 78. Dostupn\u00e9 online [cit. 2018-03-03].\n\u2191 JEDLI\u010cKA, Ladislav; KOCIAN, \u013dudov\u00edt; KADLE\u010c\u00cdK, J\u00e1n; FER\u00c1KOV\u00c1, Viera. Hodnotenie stavu ohrozenia tax\u00f3nov fauny a fl\u00f3ry [online]. Bratislava: \u0160t\u00e1tna ochrana pr\u00edrody SR, Bansk\u00e1 Bystrica, Univerzita Komensk\u00e9ho v Bratislave, vydavate\u013estvo Faunima, online in vtaky.sk, 2007, [cit. 2018-03-04]. Dostupn\u00e9 online.\n\u2191 \u010cerneck\u00fd, J., Saxa, A., \u010cul\u00e1kov\u00e1, J., Andr\u00e1\u0161, P. Spr\u00e1va o stave vt\u00e1kov za obdobie rokov 2013 \u2013 2018. [online]. Pr\u00edprava vydania \u010cerneck\u00fd, J. Bansk\u00e1 Bystrica: \u0160t\u00e1tna ochrana pr\u00edrody Slovenskej republiky, 2019, [cit. 2019-10-05]. Dostupn\u00e9 online.\n\u2191 Vyhl\u00e1\u0161ka Ministerstva \u017eivotn\u00e9ho prostredia Slovenskej republiky \u010d. 24/2003 Z. z., ktorou sa vykon\u00e1va z\u00e1kon \u010d. 543/2002 Z. z. o ochrane pr\u00edrody a krajiny v znen\u00ed neskor\u0161\u00edch predpisov (\u010d. 492/2006 Z. z., 638/2007 Z. z., 579/2008 Z. z., 173/2011 Z. z., 158/2014 Z. z.) s \u00fa\u010dinnos\u0165ou od 01.01.2015 [online]. epi.sk, [cit. 2020-02-18]. Dostupn\u00e9 online.\nIn\u00e9 projekty\nCommons\nWikidruhy\nWikislovn\u00edk", "metadata": {"source": "data\\Sokol_s\u0165ahovav\u00fd.txt"}, "type": "Document"}}