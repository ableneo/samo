{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Danio\nDanio d\u00fahov\u00e9\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nKme\u0148 (phylum) chord\u00e1ty (Chordata)\nTrieda (classis) l\u00fa\u010doplutvovce (Actinopterygii)\nRad (ordo) kaprotvar\u00e9 (Cypriniformes)\n\u010ce\u013ea\u010f (familia) kaprovit\u00e9 (Cyprinidae)\nRod (genus) Danio\nVedeck\u00fd n\u00e1zov\nDanio\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nDanio je rod sladkovodn\u00fdch r\u00fdb z \u010de\u013eade kaprovit\u00e9 (Cyprinidae). V sloven\u010dine sa ryby tohto rodu ozna\u010duj\u00fa dania, \u010do sa v\u0161ak pou\u017e\u00edva aj pre niektor\u00e9 \u010fal\u0161ie rody pod\u010de\u013eade Danioninae, napr\u00edklad rod Devario. Ryby rodu Danio s\u00fa drobn\u00e9 a \u010dasto zauj\u00edmavo sfarben\u00e9 rybky z tropickej \u00c1zie, ve\u013ea druhov na\u0161lo v\u00fdznamn\u00e9 uplatnenie v akvaristike. Danio pruhovan\u00e9 (Danio rerio) je v\u00fdznamn\u00fdm modelov\u00fdm organizmom v molekul\u00e1rnej biol\u00f3gii. Medzi popul\u00e1rne akvarijn\u00e9 ryby patria okrem dania pruhovan\u00e9ho napr\u00edklad danio malabarsk\u00e9 (Devario aequipinnatus), Danio perle\u0165ov\u00e9 (Danio albolineatus),...\nP\u00f4vod\nPoch\u00e1dza z juhov\u00fdchodnej \u00c1zie (Mjanmarsko a\u017e Sumatra).\nCharakteristika\nS\u00fa obyvate\u013emi sladkovodn\u00fdch riek a potokov v juhov\u00fdchodnej \u00c1zii, ale mnoho druhov m\u00e1 jasn\u00e9 zafarbenie, a preto s\u00fa zn\u00e1me ako akvarijn\u00e9 ryby po celom svete. Len ned\u00e1vno v od\u013eahl\u00fdch vn\u00fatrozemsk\u00fdch oblastiach Mjanmarska boli objaven\u00e9 nov\u00e9 druhy, ktor\u00e9 zatia\u013e nemaj\u00fa vedeck\u00e9 n\u00e1zvy.\nRyby rodu Danio maj\u00fa dva p\u00e1ry dlh\u00fdch f\u00fazov, a s\u00fa v\u0161eobecne charakterizovan\u00e9 vodorovn\u00fdmi pruhmi (s v\u00fdnimkou Danio choprai, Danio aesculapii a Danio sp. TW01, ktor\u00e9 maj\u00fa zvisl\u00e9 \u010diary). Dosahuj\u00fa 4 \u2013 15 centimetrov na d\u013a\u017eku. Vo v\u0161eobecnosti ne\u017eij\u00fa dlh\u0161ie ako dva a\u017e tri roky, a vo vo\u013enej pr\u00edrode s\u00fa pravdepodobne iba ro\u010dn\u00e9 ryby.\nVo vo\u013enej pr\u00edrode, tieto ryby konzumuj\u00fa r\u00f4zny drobn\u00fd vodn\u00fd hmyz, k\u00f4rovce a \u010dervy, rovnako ako plankt\u00f3n a pr\u00edpadne poter.\nDruhy\nV s\u00fa\u010dasnosti je uznan\u00fdch 21 druhov tohto rodu\nDanio aesculapii S. O. Kullander & F. Fang, 2009\nDanio albolineatus (Blyth, 1860)\nDanio choprai Hora, 1928\nDanio dangila (F. Hamilton, 1822)\nDanio erythromicron (Annandale, 1918)\nDanio feegradei Hora, 1937\nDanio flagrans S. O. Kullander, 2012\nDanio jaintianensis (N. Sen, 2007)\nDanio kerri H. M. Smith, 1931\nDanio kyathit F. Fang, 1998\nDanio kysonensis V. H. Nguy\u1ec5n, T. H. Nguy\u1ec5n & B. C. M\u00f9a, 2010\nDanio margaritatus (T. R. Roberts, 2007)\nDanio meghalayensis N. Sen & Dey, 1985\nDanio muongthanhensis V. H. Nguy\u1ec5n, 2001\nDanio nigrofasciatus (F. Day, 1870)\nDanio quagga S. O. Kullander, T. Y. Liao & F. Fang, 2009\nDanio quangbinhensis (T. T. Nguyen, V. T. Le & X. K. Nguy\u1ec5n, 1999)\nDanio rerio (F. Hamilton, 1822)\nDanio roseus F. Fang & Kottelat, 2000\nDanio tinwini S. O. Kullander & F. Fang, 2009\nDanio trangi S. V. Ng\u00f4, 2003\nTieto druhy s\u00fa uznan\u00e9 v akvaristike, ale nie s\u00fa pova\u017eovan\u00e9 za platn\u00e9 druhy\nD. abolineatus var. pulcher\nD. abolineatus var. tweediei\nD. rerio var. frankei\nNiektor\u00e9 nepop\u00edsan\u00e9 druhy, ktor\u00e9 m\u00f4\u017eu by\u0165 reprezentovan\u00e9 v poslednej dobe\n\"Hikari\"\nD. aff kyathit\n\"KP01\"\n\"TW01\"\nZdroj\nThomas Romig: P\u0159\u00edroda do kapsy: Akvarijn\u00ed ryby ISBN 80-205-1033-8\nTento \u010dl\u00e1nok je \u010diasto\u010dn\u00fd alebo \u00fapln\u00fd preklad \u010dl\u00e1nku Danio na anglickej Wikip\u00e9dii (\u010d\u00edslo rev\u00edzie nebolo ur\u010den\u00e9).\nZdroj: \u201ehttps://sk.wikipedia.org/w/index.php?title=Danio&oldid=6987928\u201c\nKateg\u00f3rie:\nKaprovit\u00e9\nZebri\u010dky\nAkv\u00e1riov\u00e9 ryby\nSkryt\u00e9 kateg\u00f3rie:\nPort\u00e1l:Biol\u00f3gia/Zapojen\u00e9 \u010dl\u00e1nky\nStr\u00e1nky s magick\u00fdmi odkazmi ISBN\nD\u00e1tum a \u010das poslednej \u00fapravy tejto str\u00e1nky: 24. febru\u00e1r 2020, 13:47.", "metadata": {"source": "data\\Danio.txt"}, "type": "Document"}}