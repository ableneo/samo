{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Jastrab krahulec\nSamec s koris\u0165ou\nStupe\u0148 ohrozenia\n(glob\u00e1lne[1],na Slovensku[2])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathae)\nRad (ordo) sokolotvar\u00e9 (Falconiformes)\nPodrad (subordo) sokoly (Falcones)\n\u010ce\u013ea\u010f (familia) jastrabovit\u00e9 (Accipitridae)\nRod (genus) jastrab (Accipiter)\nDruh (species) jastrab krahulec (A. nisus)\nVedeck\u00fd n\u00e1zov\nAccipiter nisus\nLinnaeus, 1758\nSynonym\u00e1\nkrahulec oby\u010dajn\u00fd, krahujec oby\u010dajn\u00fd\nMapa roz\u0161\u00edrenia jastraba krahulca\nHniezdiaci, v\u00fdskyt v letnom obdob\u00ed\nHniezdiaci, celoro\u010dn\u00fd v\u00fdskyt\nMigruj\u00faci\nNehniezdiaci\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nJastrab krahulec (in\u00e9 n\u00e1zvy: krahulec oby\u010dajn\u00fd, krahujec oby\u010dajn\u00fd[3]; lat. Accipiter nisus) je drav\u00fd vt\u00e1k z \u010de\u013eade jastrabovit\u00e9 (Accipitridae). Hniezdi v Palearkt\u00edde od severoz\u00e1padnej Afriky a\u017e po Japonsko, od pol\u00e1rneho kruhu a\u017e po Himal\u00e1je.[4][5] Na Slovensku bolo dok\u00e1zan\u00e9 alebo pravdepodobn\u00e9 hniezdenie v 78 % mapovac\u00edch kvadr\u00e1tov a zimovanie preuk\u00e1zan\u00e9 v 88,30 % mapovac\u00edch kvadr\u00e1tov.[4] Pod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov jastrab krahulec patr\u00ed medzi najmenej ohrozen\u00e9 druhy, celkov\u00e1 popul\u00e1cia je stabiln\u00e1, od roku 1980 je eur\u00f3pska popul\u00e1cia stabiln\u00e1.[1]\nOpis\nJe ve\u013ek\u00fd ako hrdli\u010dka z\u00e1hradn\u00e1, meria 28 \u2013 38 cm, rozp\u00e4tie kr\u00eddel dosahuje 60 \u2013 75 cm[6]. Samec je asi o \u0161tvrtinu men\u0161\u00ed ako samica. Po\u010das letu sa pozn\u00e1va pod\u013ea \u0161irok\u00fdch kr\u00eddel, ich r\u00fdchle \u00fadery strieda s kr\u00e1tkym plachten\u00edm (na rozdiel od sokola my\u0161iara) po\u010das letu nikdy netrepot\u00e1 na mieste.\nKr\u00eddla s\u00fa natiahnut\u00e9 dopredu. Dospel\u00fd samec sa od samice l\u00ed\u0161i nielen (men\u0161ou) ve\u013ekos\u0165ou, ale aj do \u010dervena sfarbenou hru\u010fou a tv\u00e1rou. Star\u00ed vt\u00e1ci s\u00fa preva\u017ene \u0161ed\u00ed, mlad\u00ed vt\u00e1ci s\u00fa preva\u017ene hned\u00ed. O\u010dn\u00e1 d\u00fahovka dospel\u00fdch vt\u00e1kov je oran\u017eov\u00e1, u mlad\u00fdch vt\u00e1kov je \u010dervenohned\u00e1.Lov\u00ed pernat\u00fa zver. Na koris\u0165 sa prudko vrh\u00e1 a \u010dasto ju prenasleduje. Chyt\u00e1 ju preva\u017ene vo vzduchu. Dostal pr\u00edvlastok mal\u00fd bojovn\u00edk s ve\u013ek\u00fdm srdcom. M\u00e1 pohlavn\u00fd dimorfizmus. Samec: oran\u017eovo-hrdzav\u00e1 hlava, modrosiv\u00e1 vrchn\u00e1 \u010das\u0165 tela, pruhovan\u00e1 oran\u017eovo-hrdzav\u00e1 spodn\u00e1 \u010das\u0165 tela. Samica: svetl\u00fd nad o\u010dn\u00fd p\u00e1sik, sivo p\u00e1sikovan\u00e1 spodn\u00e1 \u010das\u0165 tela.\nV\u00fdskyt a stav na Slovensku\nOdhadovan\u00fd po\u010det hniezdiacich p\u00e1rov v rokoch 1980 \u2013 1999 bol 1 500 - 2 000, zimuj\u00facich jedincov 4 000 - 8 000. Ve\u013ekos\u0165 popul\u00e1cie bola stabiln\u00e1, maxim\u00e1lna zmena do 20%. Ve\u013ekos\u0165 \u00fazemia, na ktorom sa vyskytoval, vykazovala mierny n\u00e1rast o 20 do 50%. Ekosozologick\u00fd status v roku 1995 R - vz\u00e1cny, v roku 1998 LR:lc, LR - menej ohrozen\u00fd druh. V roku 2001 LR - menej ohrozen\u00fd.[7] Eur\u00f3psky ochran\u00e1rsky status nezaraden\u00fd SPEC. Stupe\u0148 ohrozenia S - vyhovuj\u00faci ochran\u00e1rsky status.[4]\nOdhadovan\u00fd po\u010det hniezdiacich p\u00e1rov v rokoch 2008 \u2013 2012 bol 1500 \u2013 3000 p\u00e1rov. Kr\u00e1tkodob\u00fd trend popul\u00e1cie i ve\u013ekos\u0165 \u00fazemia na ktorom hniezdil za posledn\u00fdch 12 rokov (2000 \u2013 2012) aj z poh\u013eadu dlhodob\u00e9ho trendu od roku 1980 (1980 \u2013 2012) boli st\u00fapaj\u00face. V roku 2014 LC - menej dotknut\u00fd.[2][8][9]\nOdhadovan\u00fd po\u010det hniezdiacich p\u00e1rov v rokoch 2013 \u2013 2018 bol 2000 \u2013 3000 p\u00e1rov. Kr\u00e1tkodob\u00fd trend i ve\u013ekos\u0165 \u00fazemia na ktorom hniezdil za posledn\u00fdch 12 rokov (2007 \u2013 2018) aj z poh\u013eadu dlhodob\u00e9ho trendu od roku 1980 (1980 \u2013 2018) boli stabiln\u00e9.\nSp\u00f4sob \u017eivota\nJastrab krahulec\nV zime na\u0161e krahulce oby\u010dajne odlietaj\u00fa ju\u017enej\u0161ie a k n\u00e1m prilietaj\u00fa seversk\u00e9 jedince. Vo ve\u013ekej miere sa \u017eiv\u00ed drobn\u00fdmi spevavcami. Koris\u0165 h\u013ead\u00e1 oby\u010dajne vtedy, ke\u010f lieta n\u00edzko nad okrajom lesa a nad krov\u00edm. Chyt\u00e1 ju aj na zemi. Hniezdi v lesoch, naj\u010dastej\u0161ie v ihli\u010dnat\u00fdch. Hniezdo m\u00e1 postaven\u00e9 zo such\u00fdch kon\u00e1rikov a vystlan\u00e9 k\u00faskami k\u00f4ry z ihli\u010dnat\u00fdch stromov. Pou\u017e\u00edva aj hniezda in\u00fdch vt\u00e1kov i hniezda veveri\u010diek. Hniezdo je ukryt\u00e9 v hust\u00fdch kon\u00e1rikoch bl\u00edzko kme\u0148a stromov. V m\u00e1ji zn\u00e1\u0161a 4 \u2013 5 modrozelen\u00fdch vajec s hned\u00fdmi \u0161kvrnami. Na vajciach sed\u00ed samica 33 dn\u00ed a pribli\u017ene rovnako dlho k\u0155mi ml\u00e1\u010fat\u00e1. Anglick\u00e9 pomenovanie je Sparrowhawk.\nEzopova b\u00e1jka - Sl\u00e1vik a krahulec. Krahulec sa zmocnil sl\u00e1vika. Ten v snahe oslobodi\u0165 sa povedal: \"Som pr\u00edli\u0161 mal\u00fd na to, aby som zas\u00fdtil tvoj hlad. Mal by si chyti\u0165 v\u00e4\u010d\u0161ieho vt\u00e1ka.\" \"Bol by som ve\u013ek\u00fd hlup\u00e1k, keby som ti daroval slobodu v\u00fdmenou za koris\u0165, ktor\u00fa som ani nevidel,\" odvetil krahulec.\nOchrana\nJe z\u00e1konom chr\u00e1nen\u00fd, spolo\u010densk\u00e1 hodnota je 2000 \u20ac (Vyhl\u00e1\u0161ka M\u017dP \u010d. 170/2021).[10]\nGal\u00e9ria\nFotografia za letu, z\u00e1ber zospodu\nPortr\u00e9t samca\nPortr\u00e9t samice\nPortr\u00e9t mlad\u00e9ho jedinca\nVaj\u00ed\u010dka\nMl\u00e1\u010fat\u00e1 v hniezde\nKompozitn\u00e1 fotografia - pom\u00f4cka na \u013eah\u0161ie spoznanie druhu\nReferencie\n\u2191 a b IUCN Red list 2021.2. Pr\u00edstup 22. okt\u00f3bra 2021.", "metadata": {"source": "data\\Jastrab_krahulec.txt"}, "type": "Document"}}