{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Antig\u00e9n (angl. antibody generating ~ protil\u00e1tky tvoriaci) alebo imunog\u00e9n je l\u00e1tka, ktor\u00e1 vyvol\u00e1va tvorbu protil\u00e1tok a m\u00f4\u017ee vyvola\u0165 imunitn\u00fa odpove\u010f.[1] Pojem vych\u00e1dza z p\u00f4vodnej predstavy, pod\u013ea ktorej antig\u00e9n stimuluje tvorbu protil\u00e1tok. Dnes je v\u0161eobecne zn\u00e1me, \u017ee imunitn\u00fd syst\u00e9m nepozost\u00e1va len z protil\u00e1tok. S\u00fa\u010dasn\u00e1 defin\u00edcia antig\u00e9nu zah\u0155\u0148a v\u0161etky l\u00e1tky, ktor\u00e9 m\u00f4\u017eu by\u0165 rozoznan\u00e9 \u0161pecifick\u00fdm imunitn\u00fdm syst\u00e9mom. V u\u017e\u0161om zmysle s\u00fa imunog\u00e9ny tie l\u00e1tky, ktor\u00e9 vyvol\u00e1vaj\u00fa odpove\u010f imunitn\u00e9ho syst\u00e9mu, a antig\u00e9ny s\u00fa l\u00e1tky, ktor\u00e9 sa via\u017eu na \u0161pecifick\u00e9 protil\u00e1tky. Nie v\u0161etky antig\u00e9ny vyvol\u00e1vaj\u00fa imunog\u00e9nnu reakciu, ale v\u0161etky imunog\u00e9ny s\u00fa antig\u00e9ny.[2].\nTomuto \u010dl\u00e1nku alebo sekcii ch\u00fdbaj\u00fa odkazy na spo\u013eahliv\u00e9 zdroje, m\u00f4\u017ee preto obsahova\u0165 inform\u00e1cie, ktor\u00e9 je potrebn\u00e9 e\u0161te overi\u0165.\nPom\u00f4\u017ete Wikip\u00e9dii a dopl\u0148te do \u010dl\u00e1nku cit\u00e1cie, odkazy na spo\u013eahliv\u00e9 zdroje.\nAntig\u00e9ny s\u00fa zvy\u010dajne prote\u00edny a polysacharidy. Zah\u0155\u0148aj\u00fa \u010dasti (obaly, bunkov\u00e9 steny, bi\u010d\u00edky, brvy a tox\u00edny) bakt\u00e9ri\u00ed, v\u00edrusov a in\u00fdch mikroorganizmov. Lipidy a nukleov\u00e9 kyseliny nadob\u00fadaj\u00fa antig\u00e9nny charakter iba v kombin\u00e1cii s prote\u00ednmi alebo polysacharidmi. Nemikrobi\u00e1lne exog\u00e9nne (telu cudzie) antig\u00e9ny s\u00fa napr\u00edklad pe\u013e, bielkoviny a prote\u00edny transplantovan\u00fdch tkan\u00edv a org\u00e1nov alebo na povrchu krviniek transf\u00faznej krvi.\ntolerog\u00e9n \u2013 L\u00e1tka ktor\u00e1 vyvol\u00e1va \u0161pecifick\u00fa nereaktivitu imunitn\u00e9ho syst\u00e9mu v d\u00f4sledku svojej chemickej \u0161trukt\u00fary. Zmenou chemickej \u0161trukt\u00fary sa m\u00f4\u017ee tolerog\u00e9n premeni\u0165 na antig\u00e9n.\nalerg\u00e9n \u2013 Alerg\u00e9n je l\u00e1tka vyvol\u00e1vaj\u00faca alergick\u00fa reakciu. T\u00e1to (po\u0161kodzuj\u00faca) reakcia sa m\u00f4\u017ee vyskytn\u00fa\u0165 pri po\u017eit\u00ed, inhal\u00e1cii, injekcii alebo ko\u017enom kontakte s alerg\u00e9nom.\nexoantig\u00e9n (exog\u00e9nny antig\u00e9n) \u2013 z vonkaj\u0161ieho prostredia, mikroorganizmus\nendoantig\u00e9n (endog\u00e9nny antig\u00e9n) \u2013 z vn\u00fatorn\u00e9ho prostredia, jadrov\u00e9, cytoplazmatick\u00e9 \u0161pecifick\u00e9 molekuly\nsuperantig\u00e9n \u2013 schopn\u00fd vyvola\u0165 aktiv\u00e1ciu ve\u013ek\u00e9ho mno\u017estva lymfocytov, napr\u00edklad stafylokokov\u00fd enterotox\u00edn\nsyntetick\u00fd antig\u00e9n \u2013 hapt\u00e9ny (n\u00edzkomolekulov\u00e9 l\u00e1tky chemickej povahy schopn\u00e9 nadviaza\u0165 sa na bielkovinu), polysacharidy typu poly A aminokysel\u00edn\nBunky prezentuj\u00fa antig\u00e9ny imunitn\u00e9mu syst\u00e9mu prostredn\u00edctvom histokompatibiln\u00fdch molek\u00fal. V z\u00e1vislosti od typu histokompatibilnej molekuly m\u00f4\u017ee d\u00f4js\u0165 k aktiv\u00e1cii r\u00f4znych buniek imunitn\u00e9ho syst\u00e9mu.\nP\u00f4vod antig\u00e9nov\nAntig\u00e9ny m\u00f4\u017eeme rozdeli\u0165 na z\u00e1klade ich p\u00f4vodu.\nExog\u00e9nne antig\u00e9ny\nExog\u00e9nne antig\u00e9ny s\u00fa antig\u00e9ny, ktor\u00e9 vnikli do tela zvonku, napr\u00edklad po\u017eit\u00edm, inhal\u00e1ciou \u010di injekciou. Endocyt\u00f3zou alebo fagocyt\u00f3zou s\u00fa tieto antig\u00e9ny pohlten\u00e9 antig\u00e9n prezentuj\u00facimi bunkami (antigen presenting cells \u2013 APC) a spracovan\u00e9 na fragmenty vhodnej ve\u013ekosti. APC bunky n\u00e1sledne prezentuj\u00fa fragmenty T-pomocn\u00fdm bunk\u00e1m (CD4+) prostredn\u00edctvom histokompatibiln\u00fdch molek\u00fal druhej triedy (MHC II). Niektor\u00e9 T-bunky maj\u00fa schopnos\u0165 \u0161pecificky interagova\u0165 s MHC komplexom. Aktivuj\u00fa sa a vylu\u010duj\u00fa cytok\u00edny. Cytok\u00edny s\u00fa l\u00e1tky, ktor\u00e9 dok\u00e1\u017eu aktivova\u0165 cytotoxick\u00e9 T-lymfocyty (CTL), protil\u00e1tky tvoriace B-lymfocyty, makrof\u00e1gy a i.\nEndog\u00e9nne antig\u00e9ny\nEndog\u00e9nne antig\u00e9ny s\u00fa tvoren\u00e9 vn\u00fatri bunky ako s\u00fa\u010das\u0165 be\u017en\u00e9ho bunkov\u00e9ho metabolizmu alebo tie\u017e v\u00edrusovej alebo bakteri\u00e1lnej infekcie bunky. Vznikaj\u00face fragmenty s\u00fa n\u00e1sledne prezentovan\u00e9 prostredn\u00edctvom MHC triedy I (MHC I). Po aktiv\u00e1cii s\u00fa CD8+ T-bunky schopn\u00e9 ich rozpozna\u0165, n\u00e1sledne produkuj\u00fa r\u00f4zne tox\u00edny, ktor\u00e9 s\u00fa schopn\u00e9 vyvola\u0165 l\u00fdzu alebo apopt\u00f3zu infikovanej bunky. Aby cytotoxick\u00e9 bunky neni\u010dili bunky len preto \u017ee prezentuj\u00fa prote\u00edny, s\u00fa autoreakt\u00edvne T-bunky odstr\u00e1nen\u00e9 z reperto\u00e1ra ako d\u00f4sledok tolerancie (negat\u00edvneho v\u00fdberu).\nZah\u0155\u0148aj\u00fa xenog\u00e9nne (heterol\u00f3gne), autol\u00f3gne a idiotopick\u00e9 \u010do alog\u00e9nne (homol\u00f3gne) antig\u00e9ny.\nAutoantig\u00e9ny\nAutoantig\u00e9n je zvy\u010dajne norm\u00e1lny prote\u00edn alebo komplex prote\u00ednov (niekedy spolu s DNA \u010di RNA) rozoznan\u00fd imunitn\u00fdm syst\u00e9mom pacientov trpiacich na \u0161pecifick\u00e9 autoimunitn\u00e9 ochorenie. Za norm\u00e1lnych okolnost\u00ed by na tieto antig\u00e9ny nemal imunitn\u00fd syst\u00e9m reagova\u0165, ale p\u00f4soben\u00edm hlavne genetick\u00fdch a environment\u00e1lnych faktorov sa u pacienta stratila norm\u00e1lna imunologick\u00e1 tolerancia vo\u010di tomuto antig\u00e9nu.\nAntig\u00e9ny n\u00e1dorov\u00fdch buniek\nAntig\u00e9ny n\u00e1dorov\u00fdch buniek (neoantig\u00e9ny) s\u00fa antig\u00e9ny prezentovan\u00e9 MHC I alebo MHC II na povrchu rakovinov\u00fdch buniek. Antig\u00e9ny, ktor\u00e9 m\u00f4\u017eu by\u0165 niekedy prezentovan\u00e9 rakovinov\u00fdmi bunkami ale nikdy zdrav\u00fdmi bunkami s\u00fa tie\u017e naz\u00fdvan\u00e9 tumor-\u0161pecifick\u00e9 antig\u00e9ny (TSA) a zvy\u010dajne s\u00fa d\u00f4sledkom \u0161pecifickej mut\u00e1cie. Existuj\u00fa antig\u00e9ny prezentovan\u00e9 n\u00e1dorov\u00fdmi i zdrav\u00fdmi bunkami, tieto s\u00fa naz\u00fdvan\u00e9 tumor-asociovan\u00e9 antig\u00e9ny (TAA). Cytotoxick\u00e9 T-lymfocyty, ak rozoznaj\u00fa TSA alebo TAA, m\u00f4\u017eu zni\u010di\u0165 n\u00e1dorov\u00e9 bunky sk\u00f4r ako d\u00f4jde k ich mno\u017eeniu \u010di metast\u00e1zovaniu.\nAntig\u00e9nmi na povrchu n\u00e1dorov\u00fdch buniek m\u00f4\u017eu by\u0165 aj mut\u00e1ciou zmenen\u00e9 receptory, ktor\u00e9 m\u00f4\u017eu rozozna\u0165 B-lymfocyty.\nSpracovanie antig\u00e9nu\nNespracovan\u00fd antig\u00e9n je antig\u00e9n pred spracovan\u00edm APC bunkou na prezentovate\u013en\u00e9 fragmenty. T-bunky sa nedok\u00e1\u017eu viaza\u0165 na nespracovan\u00e9 antig\u00e9ny, je nutn\u00e9 aby boli spracovan\u00e9 APC bunkami, B-lymfocyty v\u0161ak dok\u00e1\u017eu by\u0165 aktivovan\u00e9 aj nespracovan\u00fdm antig\u00e9nom.", "metadata": {"source": "data\\Antig\u00e9n.txt"}, "type": "Document"}}