{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Mo\u010diaci mu\u017e do piso\u00e1ra\nMo\u010denie alebo urin\u00e1cia alebo mikcia je proces zbavovania sa mo\u010du z mo\u010dov\u00e9ho mech\u00fara cez mo\u010dov\u00fa trubicu von z tela. Proces mo\u010denia je obvykle ovl\u00e1dan\u00fd v\u00f4\u013eou. Ak \u010dlovek str\u00e1ca nad mo\u010den\u00edm kontrolu, ozna\u010duje sa tento probl\u00e9m ako mo\u010dov\u00e1 inkontinencia.\nMo\u010d sa tvor\u00ed zlo\u017eit\u00fdm procesom filtr\u00e1cie a sp\u00e4tnej resorpcie v obli\u010dkov\u00fdch nefr\u00f3noch. Mno\u017estvo mo\u010du vyl\u00fa\u010den\u00e9ho za 24 hod\u00edn je pribli\u017ene 1500 \u2013 2000 ml v z\u00e1vislosti od pr\u00edjmu tekut\u00edn. Mno\u017estvo mo\u010du vyl\u00fa\u010den\u00e9ho za ur\u010dit\u00fd \u010dasov\u00fd \u00fasek sa naz\u00fdva diur\u00e9za. Dospel\u00fd \u010dlovek vylu\u010duje mo\u010d 4 \u2013 6 kr\u00e1t za 24 hod\u00edn.\nFaktory ovplyv\u0148uj\u00face mikciu\nRast a v\u00fdvoj \u2013 vylu\u010dovanie mo\u010du sa po\u010das \u017eivota men\u00ed\nPsychosoci\u00e1lne faktory \u2013 faktory, ktor\u00e9 ovplyv\u0148uj\u00fa mikciu, napr. s\u00fakromie, vhodn\u00e1 poloha, dostatok \u010dasu, zvuk te\u010d\u00facej vody, n\u00e1vyky...\nPr\u00edjem tekut\u00edn a potravy \u2013 zdrav\u00fd organizmus je schopn\u00fd udr\u017ea\u0165 rovnov\u00e1hu medzi mno\u017estvom prijat\u00fdch a vyl\u00fa\u010den\u00fdch tekut\u00edn. Ak sa zv\u00fd\u0161i mno\u017estvo prijat\u00fdch tekut\u00edn, zvy\u0161uje sa aj ich v\u00fddaj. Tie\u017e potraviny s vysok\u00fdm obsahom tekut\u00edn ved\u00fa ku zv\u00fd\u0161enej tvorbe a vylu\u010dovaniu mo\u010da.\nLieky \u2013 napr. diuretik\u00e1 zvy\u0161uj\u00fa tvorbu mo\u010du, tie\u017e niektor\u00e9 antihypertenz\u00edva.\nSvalov\u00fd tonus \u2013 napr. zn\u00ed\u017een\u00fd svalov\u00fd tonus m\u00f4\u017ee naru\u0161i\u0165 kontrakciu svalov mo\u010dov\u00e9ho mech\u00fara a zn\u00ed\u017ei\u0165 kontrolu vonkaj\u0161ieho zviera\u010da\nPatologick\u00e9 stavy \u2013 tvorbu alebo vylu\u010dovanie mo\u010du m\u00f4\u017eu ovplyvni\u0165 napr. ochorenia obli\u010diek, hypetrofia prostaty, diabetes insipidus, hor\u00fa\u010dkovit\u00e9 stavy at\u010f.\nChirurgick\u00e9 v\u00fdkony a vy\u0161etrovacie postupy \u2013 m\u00f4\u017eu naru\u0161i\u0165 tvorbu a vylu\u010dovanie mo\u010du (z\u00e1kroky v malej panve, cystoskopia...)\nPoruchy vylu\u010dovania mo\u010du\nSamovo\u013en\u00fd odchod mo\u010du \u2013 inkontinencia urinae \u2013 pri \u00farazoch, chorob\u00e1ch, n\u00e1dorov\u00fdch ochoreniach, vroden\u00fdch anom\u00e1li\u00e1ch, neurologick\u00fdch poruch\u00e1ch...\nNeschopnos\u0165 vymo\u010di\u0165 sa \u2013 retencia \u2013 je to vlastne zadr\u017eiavanie mo\u010du v mo\u010dovom mech\u00fari. Mo\u010d sa tvor\u00ed, ale pacient nie je schopn\u00fd vymo\u010di\u0165 sa a to ani vtedy, ke\u010f mo\u010dov\u00fd mech\u00far obsahuje nadmern\u00e9 mno\u017estvo mo\u010du, napr. po p\u00f4rode, pri hypertrofii prostaty at\u010f.\nPolakiz\u00faria \u2013 \u010dast\u00e9 mo\u010denie mal\u00e9ho mno\u017estva mo\u010du \u2013 mo\u010dov\u00fd mech\u00far sa vypr\u00e1zd\u0148uje \u010dastej\u0161ie ako obvykle (diur\u00e9zia nie je zv\u00e4\u010d\u0161en\u00e1). Napr. pri cystit\u00edde, pri strese...\nNykt\u00faria \u2013 je zv\u00fd\u0161en\u00e1 frekvencia mo\u010denia v noci\nDyz\u00faria \u2013 \u0165a\u017ekosti, bolesti pri mo\u010den\u00ed\nStrang\u00faria \u2013 p\u00e1lenie, rezanie pri mo\u010den\u00ed\nUrgentn\u00e9 mo\u010denie \u2013 je siln\u00fd pocit nutkania na mo\u010denie i pri malej n\u00e1plni mo\u010dov\u00e9ho mech\u00fara\nFrekventn\u00e1 mikcia \u2013 \u010dast\u00e9 mo\u010denie\nEnuresis nocturna \u2013 no\u010dn\u00e9 pomo\u010dovanie u star\u0161\u00edch det\u00ed\nIn\u00e9 projekty\nCommons\nWikicit\u00e1ty\nCommons pon\u00faka multimedi\u00e1lne s\u00fabory na t\u00e9mu Mo\u010denie\nWikicit\u00e1ty pon\u00fakaj\u00fa cit\u00e1ty od alebo o Mo\u010denie\nTento \u010dl\u00e1nok t\u00fdkaj\u00faci sa medic\u00edny je zatia\u013e \u201ev\u00fdhonok\u201c. Pom\u00f4\u017e Wikip\u00e9dii t\u00fdm, \u017ee ho dopln\u00ed\u0161 a roz\u0161\u00edri\u0161.\nZdroj: \u201ehttps://sk.wikipedia.org/w/index.php?title=Mo\u010denie&oldid=7319081\u201c\nKateg\u00f3rie:\nMedic\u00ednske v\u00fdhonky\nFyziol\u00f3gia\nD\u00e1tum a \u010das poslednej \u00fapravy tejto str\u00e1nky: 13. febru\u00e1r 2022, 18:40.", "metadata": {"source": "data\\Mo\u010denie.txt"}, "type": "Document"}}