{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Albert Szent-Gy\u00f6rgyi\nma\u010farsk\u00fd biochemik a fyziol\u00f3g\nNarodenie\n16. september 1893\nBudape\u0161\u0165, Ma\u010farsko\n\u00damrtie\n22. okt\u00f3ber 1986 (93 rokov)\nWoods Hole, Massachusetts, USA\nAlma mater\nSemmelweis Egyetem\nUniverzita Lor\u00e1nda E\u00f6tv\u00f6sa\nUniversity of Cambridge\nRodi\u010dia\nMikl\u00f3s Szent-Gy\u00f6rgyi, Jozefina Lenhoss\u00e9k\nMan\u017eelka\nKorn\u00e9lia Dem\u00e9ny (1917 \u2013 r. 1941)\nM\u00e1rta Borb\u00edr\u00f3 (1941 \u2013 z. 1963)\nJune Susan Wichterman (1965 \u2013 r. 1968)\nMarcia Houston (1975\u2013)\nDeti\nCornelia (* 1918), Lola (a.)\nPodpis\nOdkazy\nCommons\nAlbert Szent-Gy\u00f6rgyi\nChemick\u00fd port\u00e1l\nMedic\u00ednsky port\u00e1l\nBiografick\u00fd port\u00e1l\nNosite\u013e Nobelovej ceny\nAlbert Szent-Gy\u00f6rgyi (* 16. september 1893, Budape\u0161\u0165, Ma\u010farsko \u2013 \u2020 22. okt\u00f3ber 1986, Woods Hole, Massachusetts, USA) bol ma\u010farsk\u00fd biochemik a fyziol\u00f3g.\nV roku 1937 z\u00edskal Nobelovu cenu za fyziol\u00f3giu a medic\u00ednu za izol\u00e1ciu vitam\u00ednu C a objavenie nieko\u013ek\u00fdch f\u00e1z Krebsovho cyklu. Svoju vedeck\u00fa dr\u00e1hu za\u010dal v Bratislave.\n\u017divotopis\nNarodil sa v Budape\u0161ti v kalv\u00ednsko-katol\u00edckej rodine. Otec bol ma\u010farsk\u00fd statk\u00e1r, matka poch\u00e1dzala z rodiny v ktorej boli viacer\u00ed vedci.\nV roku 1914 preru\u0161il \u0161t\u00fadium medic\u00edny a narukoval na rusk\u00fd a taliansky front prvej svetovej vojny. V 1916 bol zranen\u00fd v boji a prepusten\u00fd do civilu v roku 1917.[1] V rovnakom roku z\u00edskal diplom lek\u00e1ra v Budape\u0161ti a za\u010dal svoju vedeck\u00fa dr\u00e1hu v Bratislave na Fyziologickom \u00fastave lek\u00e1rskej fakulty Al\u017ebet\u00ednskej univerzity. Potom p\u00f4sobil na viacer\u00fdch eur\u00f3pskych univerzit\u00e1ch v Berl\u00edne, Hamburgu, Leidene, Gr\u00f6nigene a Cambridge.[2]\nPo\u010das 2. svetovej vojny bol akt\u00edvnym \u00fa\u010dastn\u00edkom protifa\u0161istick\u00e9ho odboja. V roku 1942 viedol deleg\u00e1ciu Horthyovsk\u00e9ho Ma\u010farska, ktor\u00e1 sa nieko\u013ekokr\u00e1t stretla s britsk\u00fdmi diplomatmi v Istanbule s \u00famyslom tajne vyjedn\u00e1va\u0165 so spojencami. Po odhalen\u00ed nacistami bol zatknut\u00fd, ale podarilo sa mu unikn\u00fa\u0165 a zvy\u0161ok vojny str\u00e1vil na \u00fateku pred Gestapom.\nPo vojne pom\u00e1hal spoluzaklada\u0165 Ma\u010farsk\u00fa akad\u00e9miu vied a bol zvolen\u00fd za poslanca. A\u0161piroval dokonca na miesto ma\u010farsk\u00e9ho prezidenta. Po n\u00e1raste vplyvu komunistov a sklaman\u00ed z politick\u00e9ho v\u00fdvoja emigroval do USA, kde pokra\u010doval vo vedeckej kari\u00e9re. V roku 1956 sa stal \u010dlenom Americkej akad\u00e9mie vied.\nBol \u0161tyrikr\u00e1t \u017eenat\u00fd. Jeho prvou man\u017eelkou (sob\u00e1\u0161 1917) bola Kornelia Dem\u00e9ny, s ktorou mal svojho jedin\u00e9ho priameho potomka, dc\u00e9ru Korneliu Szent-Gy\u00f6rgyi (* 1918).\nVedeck\u00e1 dr\u00e1ha\nPo skon\u010den\u00ed \u0161t\u00fadia v roku 1917 nast\u00fapil na kr\u00e1\u013eovsk\u00fa Al\u017ebet\u00ednsku univerzitu v Bratislave. Od roku 1918 univerzita otvorila lek\u00e1rsku fakultu, kde p\u00f4sobil na Fyziologickom \u00fastave pod veden\u00edm farmakol\u00f3ga Gejzu Mansfelda. Po skon\u010den\u00ed vojny a n\u00e1sledn\u00fdch turbulenci\u00e1ch v roku 1919, ke\u010f univerzita bola pres\u0165ahovan\u00e1 do Ma\u010farska[3] a v Bratislave vznikla Komensk\u00e9ho univerzita s lek\u00e1rskou fakultou odi\u0161iel do Prahy, kde sa zaoberal elektrofyziol\u00f3giou.[4]\nJeho n\u00e1sledn\u00fd vedeck\u00fd z\u00e1ujem bol predov\u0161etk\u00fdm s\u00fastreden\u00fd na sk\u00famanie mechanizmov oxid\u00e1cie v \u013eudskom tele a mo\u017enost\u00ed jej ovplyvnenia. V Cambridgeskom biochemickom laborat\u00f3riu v roku 1927 ako prv\u00fd na svete izoloval (z k\u00f4ry nadobli\u010diek hov\u00e4dzieho dobytka) vitam\u00edn C. Objaven\u00fa l\u00e1tku (so vzorcom C6H806) pomenoval kyselina hexuronick\u00e1 (\u017ee ide o vitam\u00edn C sa zistilo a\u017e po \u0161tyroch rokoch). Nesk\u00f4r sa mu t\u00fato l\u00e1tku podarilo izolova\u0165 tie\u017e zo \u0161\u0165avy pomaran\u010da, kapusty a papriky. Zaoberal sa tie\u017e bunkov\u00fdm d\u00fdchan\u00edm, objavil kyselinu fumarov\u00fa a nieko\u013eko f\u00e1z (dnes tak pomenovan\u00e9ho) Krebsovho cyklu. Nobelovu cenu obdr\u017eal za objavy biologickej oxid\u00e1cie v spojitosti s vitam\u00ednom C a katal\u00fdzou kyseliny fumarovej. V roku 1938 sa za\u010dal zaobera\u0165 biofyzikou svalov\u00fdch pohybov (svalov\u00fdch s\u0165ahov).\nReferencie\n\u2191 Nobel Prizes and Laureates: Albert Szent-Gy\u00f6rgyi - Biographical\n\u2191 Albert Szent-Gy\u00f6rgyi\n\u2191 University of P\u00e9cs Medical School [online]. University of P\u00e9cs Medical School, [cit. 2018-09-17]. Dostupn\u00e9 online. Archivovan\u00e9 2018-09-17 z origin\u00e1lu.\n\u2191 Nobel Prizes and Laureates: Albert Szent-Gy\u00f6rgyi - Biographical: with Armin von Tschermak at Prague\nIn\u00e9 projekty\nCommons\nCommons pon\u00faka multimedi\u00e1lne s\u00fabory na t\u00e9mu Albert Szent-Gy\u00f6rgyi\nExtern\u00e9 odkazy\n\u017divotopis Alberta Szent-Gy\u00f6rgyia - z Nobel Lectures, Physiology or Medicine 1922-1941\n\u017divotopis na port\u00e1li Hungary.hu Archivovan\u00e9 2004-08-29 na Wayback Machine\nRozhovor na BBC, 1965\nz\nd\nu\nNositelia Nobelovej ceny za fyziol\u00f3giu alebo medic\u00ednu\nJohannes Fibiger (1926)\nJulius Wagner-Jauregg (1927)\nCharles Nicolle (1928)\nChristiaan Eijkman / Frederick Gowland Hopkins (1929)\nKarl Landsteiner (1930)\nOtto Warburg (1931)\nCharles Scott Sherrington / Edgar Adrian (1932)\nThomas Morgan (1933)\nGeorge Whipple / George Minot / William Murphy (1934)\nHans Spemann (1935)\nHenry Dale / Otto Loewi (1936)\nAlbert Szent-Gy\u00f6rgyi (1937)\nCorneille Heymans (1938)\nGerhard Domagk (1939)\nHenrik Dam / Edward Doisy (1943)\nJoseph Erlanger / Herbert Gasser (1944)\nAlexander Fleming / Ernst Chain / Howard Florey (1945)\nHermann Muller (1946)\nCarl Cori / Gerty Cori / Bernardo Houssay (1947)\nPaul M\u00fcller (1948)\nWalter Hess / Ant\u00f3nio Egas Moniz (1949)\nEdward Kendall / Tadeus Reichstein / Philip Hench (1950)\n1901 \u2013 1925\n1926 \u2013 1950\n1951 \u2013 1975", "metadata": {"source": "data\\Albert_Szent-Gy\u00f6rgyi.txt"}, "type": "Document"}}