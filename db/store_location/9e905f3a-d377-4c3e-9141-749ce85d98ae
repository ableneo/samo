{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Karnosaury\nLebka alosaura.\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) plazy (Reptilia)\nPodtrieda (subclassis) Diapsida\nInfratrieda (infraclassis) Archosauria\nDivisio Avemetatarsalia\nSubdivisio Ornithodira\nNadrad (superordo) dinosaury (Dinosauria)\nRad (ordo) Saurischia\nPodrad (subordo) Theropoda\n\u2013 Tetanurae\nInfrarad (infraordo) karnosaury (Carnosauria)\nVedeck\u00fd n\u00e1zov\nCarnosauria\nvon Huene, 1920\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nPort\u00e1l vedy o Zemi\nKarnosaury[1] (lat. Carnosauria) je skupina ve\u013ek\u00fdch drav\u00fdch dinosaurov, ktor\u00e1 bola roz\u0161\u00edren\u00e1 od strednej jury do spodnej kriedy.\nCharakteristika\nZostaven\u00e9 kostry zachyt\u00e1vaj\u00face \u00fatok primit\u00edvneho karnosaura z rodu Monolophosaurus na plat\u0148ochrbt\u00e9ho dinosaura (Stegosauria) z rodu Tuojiangosaurus.\nKarnosaury boli vybaven\u00e9 ve\u013ek\u00fdmi \u00fazkymi lebkami, ktor\u00e9 boli zna\u010dne od\u013eah\u010den\u00e9 otvormi. Na lebk\u00e1ch m\u00e1vali \u010dasto v\u00fdrazn\u00e9 nado\u010dnicov\u00e9 rohy a kosten\u00e9 hrebene, tiahn\u00face sa od o\u010dn\u00edc k nozdr\u00e1m. Tieto \u00fatvary zrejme sl\u00fa\u017eili najm\u00e4 na predv\u00e1dzanie sa samcov pred samicami, no z\u00e1rove\u0148 boli aj nebezpe\u010dnou zbra\u0148ou. Karnosaury mali s\u00edce \u013eahko stavan\u00e9, no ve\u013emi pevn\u00e9 lebky, ktor\u00fdmi mohli omr\u00e1\u010di\u0165 men\u0161iu a stredne ve\u013ek\u00fa koris\u0165 t\u00fdm, \u017ee do nej z r\u00fdchlosti hlavou narazili. Pri love ve\u013ekej koristi si tieto tvory vypom\u00e1hali aj paz\u00farmi v\u0161etk\u00fdch kon\u010dat\u00edn. Ve\u013ek\u00fa koris\u0165 sa sna\u017eili (na rozdiel od tyranosaurov) r\u00e1\u0148a\u0165 najm\u00e4 do slab\u00edn, ktor\u00e9 jej po\u010das \u00fatoku mohli doslovne roztrha\u0165. Zo zachovan\u00fdch st\u00f4p sa d\u00e1 vy\u010d\u00edta\u0165, \u017ee \u0161lo o tr\u00fafal\u00e9 dravce loviace aj ove\u013ea v\u00e4\u010d\u0161ie sauropody.\nHist\u00f3ria\nKarnosaury je z historick\u00e9ho h\u013eadiska jedna z najsl\u00e1vnej\u0161\u00edch skup\u00edn dinosaurov, presl\u00e1ven\u00e1 najm\u00e4 filmami Carnosaurus a Carnosaurus II. N\u00e1zov samotn\u00fd sa pou\u017e\u00edva temer sto rokov, pri\u010dom sem boli dlho raden\u00e9 prakticky v\u0161etky ve\u013ek\u00e9 teropody, od tyranosaura cez spinosaura k megalosaurovi, a a\u017e nov\u0161ie v\u00fdskum odhalili, \u017ee mnoh\u00e9 formy nesp\u00e1jalo ni\u010d viac ako ve\u013ekos\u0165. \u010casom sa takto karnosaury zbavili mnoh\u00fdch skup\u00edn a\u017e ostali len Allosauridae a ich pr\u00edbuzn\u00ed.\nSystematika (stav okolo roku 2010)\nCarnosauria:\n...nieko\u013eko rodov\nAllosauroidea (=Allosauria v \u0161ir\u0161om zmysle)\n...nieko\u013eko rodov\n\u010de\u013ea\u010f Sinraptoridae (=Metriacanthosauridae) - Sem patr\u00ed napr. rod Sinraptor. Z\u00e1stupcovia tejto \u010de\u013eade mali mohutnej\u0161iu stavbu tela a boli pomal\u0161\u00ed, no v\u010faka ni\u017e\u0161iemu dr\u017eaniu hlavy z\u00edskali zna\u010dn\u00e9 man\u00e9vrovacie schopnosti.\nAllosauria v u\u017e\u0161om zmysle\n\u010de\u013ea\u010f Allosauridae - Sem patr\u00ed napr. rod Allosaurus. Z\u00e1stupcovia tejto \u010de\u013eade boli aj napriek zna\u010dnej ve\u013ekosti pomerne \u013eahk\u00ed a r\u00fdchli.\nCarcharodontosauria\n\u010de\u013ea\u010f Carcharodontosauridae - Sem patr\u00ed napr. rod Giganotosaurus. Z\u00e1stupcovia tejto \u010de\u013eade sa vyzna\u010dovali charakteristick\u00fdm tvarom lebky a neohnut\u00fdmi zubami. Niektor\u00fdmi znakmi sa podob\u00e1 ceratosaurom zo skupiny Abelisauridae.\n\u010de\u013ea\u010f Neovenatoridae (mo\u017eno vr\u00e1tane tax\u00f3nu Megaraptora)\nPozri aj\nCoelurosauria\nZdroje\n\u2191 LINDSAY, W. Obry praveku. Bratislava: Fortuna Print. 1994. 96 s. Preklad: Milan Thurzo\nIn\u00e9 projekty\nCommons\nWikidruhy\nCommons pon\u00faka multimedi\u00e1lne s\u00fabory na t\u00e9mu Karnosaury\nWikidruhy pon\u00fakaj\u00fa inform\u00e1cie na t\u00e9mu Karnosaury\nZdroj: \u201ehttps://sk.wikipedia.org/w/index.php?title=Karnosaury&oldid=7608871\u201c\nKateg\u00f3ria:\nCarnosauria\nSkryt\u00e9 kateg\u00f3rie:\nPort\u00e1l:Biol\u00f3gia/Zapojen\u00e9 \u010dl\u00e1nky\nPort\u00e1l:Vedy o Zemi/Zapojen\u00e9 \u010dl\u00e1nky\nD\u00e1tum a \u010das poslednej \u00fapravy tejto str\u00e1nky: 17. j\u00fal 2023, 05:30.", "metadata": {"source": "data\\Karnosaury.txt"}, "type": "Document"}}