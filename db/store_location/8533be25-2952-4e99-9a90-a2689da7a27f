{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Brouci a mot\u00fdli ve fotografii je men\u0161ia, popul\u00e1rno-n\u00e1u\u010dn\u00e1 kni\u017en\u00e1 publik\u00e1cia, ktorej autormi s\u00fa \u010desk\u00ed entomol\u00f3govia RNDr. Ji\u0159\u00ed Prad\u00e1\u010d, CSc. a doc. MVDr. Rudolf Hrab\u00e1k, CSc.\nAutori sa sna\u017eili obozn\u00e1mi\u0165 v knihe \u010ditate\u013eov s naj\u010dastej\u0161ie sa vyskytuj\u00facimi druhmi chrob\u00e1kov a mot\u00fd\u013eov v na\u0161ich lesoch. \u00davodn\u00e1 \u010das\u0165 knihy pod\u00e1va inform\u00e1cie o morfol\u00f3gii, v\u00fdvoji a sp\u00f4sobu \u017eivota chrob\u00e1kov a mot\u00fd\u013eov, ako aj ich systematike a zemepisnom roz\u0161\u00edren\u00ed. V \u010fal\u0161ej \u010dasti s\u00fa uveden\u00e9 jednotliv\u00e9 druhy chrob\u00e1kov a mot\u00fd\u013eov s uveden\u00edm ich stru\u010dn\u00e9ho popisu a farebnou fotografiou, ktor\u00e1 zach\u00fdtava jedincov hmyzu v ich prirodzenom prostred\u00ed. N\u00e1vrh ob\u00e1lky s pou\u017eit\u00edm fotografi\u00ed autorov pr\u00e1ce navrhol Franti\u0161ek Ad\u00e1mek. Kniha m\u00e1 328 str\u00e1n, 240 farebn\u00fdch fotografi\u00ed a 9 perokresieb v texte.\nIde o prv\u00e9 vydanie, ktor\u00e9 vy\u0161lo v St\u00e1tn\u00edm zem\u011bd\u011blsk\u00e9m nakladatelstv\u00ed v Prahe v roku 1982. N\u00e1klad bol 30 000 kusov. Knihu vytla\u010dila Severografia, n. p., z\u00e1vod Liberec. Vy\u0161la pod \u010d\u00edslom publik\u00e1cie 3479.\nPr\u00e1ca sl\u00fa\u017eila pre z\u00e1ujemcov o chrob\u00e1ky a mot\u00fdle ako pekn\u00e1 publik\u00e1cia, kde bolo uveden\u00fdch ve\u013ea fotografi\u00ed i inform\u00e1ci\u00ed pre roz\u0161\u00edrenie vedomost\u00ed, hlavne z radov za\u010diato\u010dn\u00edkov.\nZdroj: \u201ehttps://sk.wikipedia.org/w/index.php?title=Brouci_a_mot\u00fdli_ve_fotografii&oldid=4061437\u201c\nKateg\u00f3rie:\nEntomologick\u00e9 knihy\nKnihy z 1982\nD\u00e1tum a \u010das poslednej \u00fapravy tejto str\u00e1nky: 5. december 2011, 18:44.", "metadata": {"source": "data\\Brouci_a_mot\u00fdli_ve_fotografii.txt"}, "type": "Document"}}