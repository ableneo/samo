{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Hrdzavka pot\u00e1pav\u00e1\nsamec\nStupe\u0148 ohrozenia\n(glob\u00e1lne[1], na Slovensku[2])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathae)\nRad (ordo) z\u00fabkozobce (Anseriformes)\n\u010ce\u013ea\u010f (familia) ka\u010dicovit\u00e9 (Anatidae)\nRod (genus) hrdzavka (Netta)\nDruh (species) hrdzavka pot\u00e1pav\u00e1\n(N. rufina)\nVedeck\u00fd n\u00e1zov\nNetta rufina\nPallas, 1773\nSynonym\u00e1\nka\u010dica hrdzavohlav\u00e1\nMapa roz\u0161\u00edrenia hrdzavky pot\u00e1pavej\nHniezdiaca, v\u00fdskyt v letnom obdob\u00ed\nHniezdiaca, celoro\u010dn\u00fd v\u00fdskyt\nNehniezdiaca\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nHrdzavka pot\u00e1pav\u00e1 alebo ka\u010dica hrdzavohlav\u00e1[3] (lat. Netta rufina) je z\u00fabkozobec z \u010de\u013eade ka\u010dicovit\u00fdch. Hniezdi v mediter\u00e1nnom a miernom p\u00e1sme centr\u00e1lnej Palearkt\u00eddy v stepiach a p\u00fa\u0161tnych oblastiach. V Eur\u00f3pe m\u00e1 viacero men\u0161\u00edch hniezdisk, najm\u00e4 v \u0160panielsku, Rumunsku, Turecku a v Rusku. V strednej Eur\u00f3pe sa neust\u00e1le \u0161\u00edri od konca 19. storo\u010dia a jej po\u010dty st\u00fapaj\u00fa.[4] Pod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov hrdzavka pot\u00e1pav\u00e1 patr\u00ed medzi najmenej ohrozen\u00e9 druhy, celkov\u00e1 i eur\u00f3pska popul\u00e1cia m\u00e1 nezn\u00e1my trend.[1]\nHlas\nSam\u010dek vyd\u00e1va v obdob\u00ed hniezdenia nosov\u00fd, k\u00fdchav\u00fd zvuk br\u00e4t. Za letu sa oz\u00fdvaj\u00fa zachr\u00edpnut\u00fdm karr.[5]\nV\u00fdskyt a stav na Slovensku\nHrdzavka pot\u00e1pav\u00e1 cez Slovensko migruje, na jar od polovice marca do m\u00e1ja a na jese\u0148 od augusta do novembra. Hniezdi na z\u00e1padnom Slovensku od roku 1984. Pravidelnej\u0161ie zimovanie bolo zisten\u00e9 najm\u00e4 na rieke Dunaj a vodnej n\u00e1dr\u017ei S\u013a\u0148ava.[4]\nOdhadovan\u00fd po\u010det hniezdiacich p\u00e1rov je 10 - 30, zimuj\u00facich jedincov 0 - 10. Ve\u013ekos\u0165 popul\u00e1cie i \u00fazemie na ktorom sa vyskytuje vykazuj\u00fa mierny n\u00e1rast o 20 do 50%. Ekosozologick\u00fd status v roku 1995 I - nezaraden\u00fd. V roku 1998 NE - nehodnoten\u00fd druh pod\u013ea uveden\u00fdch krit\u00e9ri\u00ed z viacer\u00fdch d\u00f4vodov.[4] V roku 2001 NE - nehodnoten\u00fd.[6] V roku 2014 LC* D1 - menej dotknut\u00fd.[2][7][8] Eur\u00f3psky ochran\u00e1rsky status SPEC3 - druhy, ktor\u00fdch glob\u00e1lne popul\u00e1cie nie s\u00fa koncentrovan\u00e9 v Eur\u00f3pe, ale maj\u00fa tam nevhodn\u00fd ochran\u00e1rsky status. Stupe\u0148 ohrozenia D - ustupuj\u00faci druh.[4]\nHniezdenie\nMl\u00e1\u010fa je po jednom roku pohlavne zrel\u00e9. Tok za\u010dne u\u017e na jese\u0148 a pokra\u010duje st\u00fapaj\u00facou intenzitou i cez zimu. Radi tokaj\u00fa okolo obeda. Na jese\u0148 a v zime tokaj\u00fa skupinovo. Aby sa naplno prejavil tak\u00fdto tok, je treba aspo\u0148 p\u00e4\u0165 k\u00e1\u010derov. \u010c\u00edm viac s\u00fa u\u017e sp\u00e1ren\u00e9 a \u010d\u00edm pevnej\u0161ie s\u00fa vz\u0165ahy, t\u00fdm viac nadob\u00fada skupinov\u00fd tok s\u00f3lo charakter. S\u00fa\u010das\u0165ou ceremoni\u00e1lu je pon\u00fakanie si potravy, \u010do je pre ka\u010dice nezvy\u010dajn\u00e9 K\u00e1\u010der sa vynor\u00ed so zelenou rastlinou v zob\u00e1ku, sami\u010dka si zoberie a niekedy aj skonzumuje pon\u00fakan\u00fd dar. Nevieme \u010di s\u00fa vo vo\u013enej pr\u00edrode monogamn\u00e9, ale v zajat\u00ed bola pozorovan\u00e1 trval\u00e1 vernos\u0165.\nK\u00fdm sa pust\u00ed do stavby hniezda m\u00f4\u017ee sa od objavenia sa v hniezdnom terit\u00f3riu ubehn\u00fa\u0165 nieko\u013eko t\u00fd\u017ed\u0148ov. Hniezdo b\u00fdva umiestnen\u00e9 v brehovej z\u00f3ne v hustej veget\u00e1cii. M\u00e1 spodn\u00fa \u010das\u0165 zo such\u00fdch rastl\u00edn, ktor\u00e1 sa zdv\u00edha ponad hniezdnu kotlinku. Sami\u010dka kladie 6 \u2013 12 kr\u00e9mov\u00fdch a\u017e zelenkav\u00fdch vaj\u00ed\u010dok. Hrdzavka pot\u00e1pav\u00e1 nem\u00e1 tak v\u00fdrazn\u00e9 teritori\u00e1lne spr\u00e1vanie a \u010dasto sa st\u00e1va, \u017ee viacer\u00e9 sami\u010dky zn\u00e1\u0161aj\u00fa do jedn\u00e9ho hniezda alebo zan\u00e1\u0161a do hniezd in\u00fdch druhov.\nV strednej Eur\u00f3pe za\u010d\u00ednaj\u00fa kl\u00e1s\u0165 vaj\u00ed\u010dka najsk\u00f4r od prostriedka apr\u00edla, naj\u010dastej\u0161ie v m\u00e1ji. Sami\u010dka zasadne a\u017e po znesen\u00ed posledn\u00e9ho alebo predposledn\u00e9ho vaj\u00ed\u010dka. Inkub\u00e1cia trv\u00e1 26 dn\u00ed a k\u00e1\u010der sa na seden\u00ed nez\u00fa\u010dast\u0148uje. Ost\u00e1va v\u0161ak pri hniezde a po\u010das prest\u00e1vok v inkub\u00e1cii str\u00e1\u017ei hniezdo. Ani toto spr\u00e1vanie nie je \u010dast\u00e9 u ka\u010d\u00edc, zvy\u010dajne sa k\u00e1\u010der nijako nez\u00fa\u010dast\u0148uje hniezdenia ani v\u00fdchovy ml\u00e1\u010fat.\nMl\u00e1\u010fat\u00e1 dok\u00e1\u017eu lieta\u0165 po 45 a\u017e 50 d\u0148och.\nPotrava\nHrdzavka pot\u00e1pav\u00e1 sa \u017eiv\u00ed preva\u017ene vodn\u00fdmi rastlinami a riasami, z nich najv\u00fdznamnej\u0161ie s\u00fa Charophyceae. Pri vyh\u013ead\u00e1van\u00ed potravy sa pot\u00e1pa alebo prevr\u00e1ten\u00e1 dole do\u010dahuje zo dna. Spolu s rastlinami po\u017eiera v malom mno\u017estve i slim\u00e1ky, larvy vodn\u00e9ho hmyzu a in\u00e9 bezstavovce.\nOb\u017eivu vyh\u013ead\u00e1va najm\u00e4 v plytkej vode, kde sa nielen pot\u00e1pa ale vy\u0161\u0161ie spom\u00ednan\u00fdm sp\u00f4sobom zbiera zo dna. Dok\u00e1\u017ee si n\u00e1js\u0165 potravu aj v hlb\u0161ej vode (do 4 m). Potop\u00ed sa pohybom pripom\u00ednaj\u00facim hlavi\u010dku do vody.\nOchrana\nJe z\u00e1konom chr\u00e1nen\u00e1, spolo\u010densk\u00e1 hodnota je 2000 \u20ac (Vyhl\u00e1\u0161ka M\u017dP \u010d. 170/2021).[9], ako krit\u00e9riov\u00fd druh je predmetom ochrany v troch chr\u00e1nen\u00fdch vt\u00e1\u010d\u00edch \u00fazemiach: Z\u00e1horsk\u00e9 Pomoravie, Dunajsk\u00e9 luhy a Ve\u013ekoblahovsk\u00e9 rybn\u00edky.[10]\nGal\u00e9ria\nSam\u010dek za letu\nSami\u010dka\nVaj\u00ed\u010dka, Museum Wiesbaden\nSam\u010dek s ml\u00e1\u010fatkami\nKompozitn\u00e1 fotografia - pom\u00f4cka na \u013eah\u0161ie spoznanie druhu\nReferencie\n\u2191 a b IUCN Red list 2018.2. Pr\u00edstup 7. marca 2019\n\u2191 a b Demko M., Kri\u0161t\u00edn A. & Pa\u010denovsk\u00fd S. 2014: \u010cerven\u00fd zoznam vt\u00e1kov Slovenska. SOS/BirdLife Slovensko, 52 pp. [online]. vtaky.sk, 2014, [cit. 2018-03-03]. Dostupn\u00e9 online.", "metadata": {"source": "data\\Hrdzavka_pot\u00e1pav\u00e1.txt"}, "type": "Document"}}