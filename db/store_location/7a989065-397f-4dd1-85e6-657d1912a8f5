{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Fyziol\u00f3gia horm\u00f3nu\nV\u00e4\u010d\u0161ina buniek je schopn\u00e1 produkova\u0165 jeden alebo viac hormon\u00e1lnych molek\u00fal. Tieto sl\u00fa\u017eia ako sign\u00e1lne molekuly pre bunky v okol\u00ed, a takto ovplyv\u0148ova\u0165 ich rast, funkciu alebo metabolizmus. Klasick\u00e9 horm\u00f3ny produkovan\u00e9 bunkami endokrinn\u00e9ho syst\u00e9mu, ktor\u00e9 boli spomenut\u00e9 doteraz, s\u00fa produktom buniek, ktor\u00e9 sl\u00fa\u017eia na regul\u00e1ciu cel\u00e9ho organizmu. Tieto m\u00f4\u017eu okrem celotelov\u00e9ho p\u00f4sobenia, p\u00f4sobi\u0165 aj lok\u00e1lne.\nIntenzita biosynt\u00e9zy horm\u00f3nu a jeho sekr\u00e9cia je \u010dasto regulovan\u00e9 homeostatickou negat\u00edvnou sp\u00e4tnou v\u00e4zbou. Tento mechanizmus je z\u00e1visl\u00fd od faktorov, ktor\u00e9 maj\u00fa vplyv na metabolizmus a exkr\u00e9ciu horm\u00f3nu. To znamen\u00e1, \u017ee zv\u00fd\u0161en\u00e1 koncentr\u00e1cia horm\u00f3nu sama o sebe nem\u00f4\u017ee spusti\u0165 negat\u00edvny sp\u00e4tn\u00fd mechanizmus. Negat\u00edvna sp\u00e4tn\u00e1 v\u00e4zba mus\u00ed by\u0165 spusten\u00e1 nadprodukciou \u00fa\u010dinku, ktor\u00fd m\u00e1 dan\u00fd horm\u00f3n. Sekr\u00e9cia a inhib\u00edcia produkcie horm\u00f3nu m\u00f4\u017ee by\u0165 ovplyvnen\u00e1:\nIn\u00fdmi horm\u00f3nmi (stimulovan\u00edm a uvo\u013e\u0148ovan\u00edm horm\u00f3nov)\nKoncentr\u00e1ciou i\u00f3nov a \u017eiv\u00edn v cytoplazme, ako aj v\u00e4zbov\u00e9ho globul\u00ednu\nNeur\u00f3nmi a ment\u00e1lnou aktivitou\nZmena v prostred\u00ed \u2013 napr\u00edklad svetlo, teplota\n\u0160peci\u00e1lnou skupinou horm\u00f3nov s\u00fa horm\u00f3ny, ktor\u00e9 stimuluj\u00fa produkciu endokrinn\u00e9ho syst\u00e9mu. Napr\u00edklad \u0161t\u00edtnu \u017e\u013eazu stimuluj\u00faci horm\u00f3n (TSH) zodpoved\u00e1 za rast a zv\u00fd\u0161en\u00fa aktivitu \u0161t\u00edtnej \u017e\u013eazy, ktor\u00e1 n\u00e1sledne zv\u00fd\u0161i produkciu horm\u00f3nov.\nNed\u00e1vno identifikovan\u00e1 trieda horm\u00f3nov je napr\u00edklad skupina horm\u00f3nov hladu \u2013 ghrelin, orexin, a PYY 3 \u2013 36 a skupina horm\u00f3nov pres\u00fdtenia cholecystokinin, leptin, nesfatin-1, obestatin.\nAby bolo mo\u017en\u00e9 horm\u00f3ny uvo\u013e\u0148ova\u0165 r\u00fdchlo do obehu, horm\u00f3n syntetizuj\u00face bunky m\u00f4\u017eu produkova\u0165 a uklada\u0165 biologicky neakt\u00edvne horm\u00f3ny vo forme pre- a prohormonu. Tieto m\u00f4\u017eu by\u0165 r\u00fdchlo premenen\u00e9 na akt\u00edvnu formu ako reakcia na ur\u010dit\u00fd stimul.\nEikosanoidy s\u00fa pova\u017eovan\u00e9 za lok\u00e1lne p\u00f4sobiace horm\u00f3ny.\nEfekt horm\u00f3nov\nU cicavcov\nHorm\u00f3ny maj\u00fa nasleduj\u00face \u00fa\u010dinky na telo:\nstimul\u00e1cia alebo inhib\u00edcia rastu\nbdelos\u0165-sp\u00e1nok cyklus and in\u00e9 denn\u00e9 cykly\nzmena n\u00e1lady\nspustenie alebo zastavenie apopt\u00f3zy (programovanej bune\u010dnej smrti)\naktiv\u00e1cia alebo spomalenie imunitn\u00e9ho syst\u00e9mu\nregul\u00e1cia metabolizmu\npr\u00edprava organizmu na p\u00e1renie, boj, \u00fatek a in\u00e9 aktivity\npr\u00edprava organizmu na novu f\u00e1zu \u017eivota ako je napr\u00edklad puberta, rodi\u010dovstvo a menopauza\nkontrola reproduk\u010dn\u00e9ho cyklu\npocit hladu\nsexu\u00e1lne vzru\u0161enie\nHorm\u00f3ny tie\u017e m\u00f4\u017eu regulova\u0165 produkciu a uvo\u013e\u0148ovanie \u010fal\u0161\u00edch horm\u00f3nov. Hormon\u00e1lne sign\u00e1ly kontroluj\u00fa vn\u00fatorn\u00e9 prostredie tela pomocou homeost\u00e1zy.\nChemick\u00e9 triedy horm\u00f3nov\nKe\u010f\u017ee horm\u00f3ny s\u00fa definovan\u00e9 funk\u010dne, nie \u0161truktur\u00e1lne, m\u00f4\u017eu ma\u0165 r\u00f4znu chemick\u00fa \u0161trukt\u00faru. Horm\u00f3ny sa vyskytuj\u00fa v mnohobunkov\u00fdch organizmov. Podobn\u00e9 zl\u00fa\u010deniny s\u00fa pr\u00edtomn\u00e9 aj u jednobunkov\u00fdch organizmov a m\u00f4\u017eu ma\u0165 funkciu sign\u00e1lnych molek\u00fal, ale neexistuje konsenzus, \u010di tieto zl\u00fa\u010deniny mo\u017eno naz\u00fdva\u0165 horm\u00f3nmi.\n\u017divo\u010d\u00edchy\nHorm\u00f3ny stavovcov sa delia na tri chemick\u00e9 kateg\u00f3rie:\nPeptidov\u00e9 horm\u00f3ny pozost\u00e1vaj\u00fa z re\u0165azca aminokysel\u00edn. Pr\u00edklady mal\u00fdch peptidov\u00fdch horm\u00f3nov s\u00fa TRH a vazopres\u00edn. Peptidy zlo\u017een\u00e9 zo stoviek aminokysel\u00edn sa naz\u00fdvaj\u00fa aj prote\u00edny. Pr\u00edklady prote\u00ednov\u00fdch horm\u00f3nov s\u00fa napr\u00edklad inzul\u00edn a rastov\u00fd horm\u00f3n. Viac komplikovan\u00e9 prote\u00ednov\u00e9 horm\u00f3ny obsahuj\u00fa karbohydr\u00e1tove postrann\u00e9 re\u0165azce a naz\u00fdvaj\u00fa sa glykoproteinov\u00e9 horm\u00f3ny. Luteiniza\u010dn\u00fd horm\u00f3n, folikulostimula\u010dn\u00fd horm\u00f3n a \u0161t\u00edtnu \u017e\u013eazu stimuluj\u00faci horm\u00f3n s\u00fa glykoprote\u00ednov\u00e9 horm\u00f3ny. \u010eal\u0161ou skupinou hydrofiln\u00fdch horm\u00f3nov nazvan\u00fdch bezpeptidov\u00e9 horm\u00f3ny. Aj ke\u010f nemaj\u00fa peptidov\u00e9 v\u00e4zby, s\u00fa viazan\u00e9 ako peptidov\u00e9 horm\u00f3ny.\nLipid a fosfolipidovo odvoden\u00e9 horm\u00f3ny s\u00fa odvoden\u00e9 od lipidov ako napr\u00edklad kyselina linolov\u00e1, kyselina arachidonov\u00e1 a fosfolipidy. Hlavn\u00e9 triedy s\u00fa steroidn\u00e9 ktor\u00e9 s\u00fa odvoden\u00e9 od cholesterolu a eikosanoidu. Pr\u00edklady steroidn\u00fdch horm\u00f3nov s\u00fa testoster\u00f3n a kortizol. Sterolov\u00e9 horm\u00f3ny ako kalcitriol s\u00fa homol\u00f3govy syst\u00e9m. K\u00f4ra obli\u010diek a gon\u00e1dy s\u00fa hlavn\u00fd zdroj steroidov\u00fdch horm\u00f3nov. Pr\u00edklady eikosanoidov s\u00fa dobre zn\u00e1me horm\u00f3ny prostagland\u00edn a lipox\u00edn.\nMonoam\u00edny s\u00fa odvoden\u00e9 od aromatick\u00fdch aminokysel\u00edn ako fenylalan\u00edn, tyroz\u00edn, tryptof\u00e1n, \u010dinnos\u0165ou enz\u00fdmu aromatickej dekarboxyl\u00e1zy.\nTieto triedy horm\u00f3nov sa daj\u00fa n\u00e1js\u0165 aj u in\u00fdch \u017eivo\u010d\u00edchov. Napr\u00edklad u hmyzu a k\u00f4rovcov existuje horm\u00f3n s nezvy\u010dajnou chemickou \u0161trukt\u00farou v porovnan\u00ed s in\u00fdmi \u017eivo\u010d\u00ed\u0161nymi horm\u00f3nmi.\nRastlinn\u00e9 horm\u00f3ny\nBli\u017e\u0161ie inform\u00e1cie v hlavnom \u010dl\u00e1nku: Rastlinn\u00fd horm\u00f3n\nRastlinn\u00e9 horm\u00f3ny (tie\u017e naz\u00fdvan\u00e9 fytohorm\u00f3ny alebo rastov\u00e9 l\u00e1tky) s\u00fa chemick\u00e9 zl\u00fa\u010deniny, ktor\u00e9 sa tvoria v rastlin\u00e1ch v malej koncentr\u00e1cii, vylu\u010duj\u00fa do okolia buniek, transportuj\u00fa do inej \u010dasti rastliny a tam vyvol\u00e1vaj\u00fa ur\u010dit\u00fd efekt. S\u00fa to sign\u00e1ly komunik\u00e1cie medzi bunkami.\nV cie\u013eov\u00fdch bunk\u00e1ch vstupuj\u00fa horm\u00f3ny do \u0161pecifickej v\u00e4zby s ur\u010dit\u00fdmi bielkovinami, ktor\u00e9 naz\u00fdvame receptory. N\u00e1sledne sa sp\u00fa\u0161\u0165a re\u0165azec reakci\u00ed, ktor\u00e9 ved\u00fa ku charakteristickej odpovedi cie\u013eovej bunky. Mechanizmus fungovania horm\u00f3nov v rastlin\u00e1ch je ve\u013emi podobn\u00fd mechanizmu hormon\u00e1lneho \u00fa\u010dinku u \u017eivo\u010d\u00edchov (vr\u00e1tane \u010dloveka).\nFarmakol\u00f3gia", "metadata": {"source": "data\\Horm\u00f3n.txt"}, "type": "Document"}}