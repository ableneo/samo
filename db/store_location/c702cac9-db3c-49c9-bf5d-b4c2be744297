{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Allosaurus\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) plazy (Reptilia)\nPodtrieda (subclassis) Diapsida\nInfratrieda (infraclassis) Archosauria\nDivisio Avemetatarsalia\nSubdivisio Ornithodira\nNadrad (superordo) dinosaury (Dinosauria)\nRad (ordo) Saurischia\nPodrad (subordo) Theropoda\n\u2013 Tetanurae\nInfrarad (infraordo) Carnosauria\nNad\u010de\u013ea\u010f (superfamilia) Allosauroidea\n\u010ce\u013ea\u010f (familia) Allosauridae\nRod (genus) Allosaurus\nSynonym\u00e1\nAntrodemus, Epanterias?, Saurophaganax? at\u010f.\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nPort\u00e1l vedy o Zemi\n\u201eBig Al Two\u201c vystaven\u00fd vo \u0161vaj\u010diarskom m\u00fazeu Sauriermuseum Aathal\nAllosaurus je rod ve\u013ek\u00e9ho drav\u00e9ho dinosaura zo skupiny Carnosauria (konkr\u00e9tne Allosauridae), ktor\u00fd bol svojho \u010dasu, pred 155 a\u017e 145 mili\u00f3nmi rokov, najhojnej\u0161\u00ed dravec na \u00fazem\u00ed Severnej Ameriky. Zn\u00e1my je z desiatok kompletn\u00fdch aj nekompletn\u00fdch kostier a mnoh\u00fdch \u00falomkov.\nZnaky\nKostra Allosaura.\nTento v priemere 9 a\u017e 11 m dlh\u00fd dinosaurus disponoval pevnou, no \u013eahkou stavbou tela. Vo ve\u013ekej podlhovastej lebke mal roz\u013eahl\u00e9 otvory, sl\u00fa\u017eiace na od\u013eah\u010denie hlavy. Jeho v\u00fd\u0161ka je pribli\u017ene 2,5 a\u017e 5 metrov. Ako v\u00e4\u010d\u0161ina in\u00fdch alosaurov, aj tento rod disponoval n\u00edzkym kosten\u00fdm hrebe\u0148om, ktor\u00fd sa mu tiahol od nozdier po o\u010dnice, kde pre\u0161li v kosten\u00e9 nado\u010dnicov\u00e9 rohy, resp. obl\u00faky. Ako in\u00e9 karnosaury (Carnosauria), disponoval kr\u00e1tkymi, no siln\u00fdmi predn\u00fdmi kon\u010datinami s troma prstami, na ktor\u00fdch mal ve\u013ek\u00e9, zahnut\u00e9 paz\u00fary. Zadn\u00e9 kon\u010datiny, vyu\u017e\u00edvan\u00e9 na pohyb, mal ove\u013ea dlh\u0161ie a silnej\u0161ie.\nLov\nHoci boli hlavnou zbra\u0148ou rodu Allosaurus \u010de\u013euste s 10 aj viac centimetrov dlh\u00fdmi zubmi, dobre mu posl\u00fa\u017eili i kr\u00e1tke, no siln\u00e9 predn\u00e9 kon\u010datiny vybaven\u00e9 troma prstami s hroziv\u00fdmi paz\u00farmi. Pri \u00fatoku si pom\u00e1hal aj zadn\u00fdmi kon\u010datinami, pri\u010dom men\u0161iu a stredne ve\u013ek\u00fa koris\u0165 zvykol omr\u00e1\u010di\u0165 siln\u00fdm n\u00e1razom rohatej hlavy (jeho lebka bola na to dos\u0165 odoln\u00e1). V\u010faka svojej ve\u013ekosti, no relat\u00edvne malej hmotnosti (2 tony u priemerne ve\u013ek\u00fdch jedincov) dok\u00e1zal vyvin\u00fa\u0165 zna\u010dn\u00fa r\u00fdchlos\u0165 a zotrva\u0165 v nej. Medzi jeho koris\u0165 patrila \u0161irok\u00e1 \u0161k\u00e1la zvierat, od men\u0161\u00edch ornitop\u00f3dov (Ornithopoda), s d\u013a\u017ekou tela okolo dvoch metrov, a\u017e po obrovsk\u00e9 saurop\u00f3dy ako Diplodocus alebo Barosaurus. O \u00fatoku Allosaura na saurop\u00f3da m\u00e1me dokonca aj doklady vo forme skamenen\u00fdch st\u00f4p. Allosaurus bol teda ve\u013emi tr\u00fafal\u00fd, hoci lovil zvy\u010dajne osamote, podobne ako in\u00e9 terop\u00f3dy jeho ve\u013ekosti.\nObjav\nFos\u00edlie tohto rodu s\u00fa zn\u00e1me z USA (\u0161t\u00e1ty Utah, Wyoming, Nov\u00e9 Mexiko a Colorado z vrchnojursk\u00fdch sedimentov morrisonsk\u00e9ho s\u00favrstvia, ktor\u00e9ho vrstvy sa celkovo nach\u00e1dzaj\u00fa na \u00fazem\u00ed americk\u00fdch \u0161t\u00e1tov Wyoming, Colorado, Montana, Severn\u00e1 Dakota, Ju\u017en\u00e1 Dakota, Nebraska, Kansas, Oklahoma, Texas, Nov\u00e9 Mexiko, Arizona, Utah a Idaho a kanadsk\u00fdch provinci\u00ed Saskatchewan a Alberta) a nov\u00e9 aj z Portugalska (s\u00favrstvie Lourinha), odkia\u013e je zn\u00e1my druh Allosaurus europaeus.\n\u201eBig Al\u201c\nV roku 1991 objavil paleontol\u00f3g Kirby Siber a jeho t\u00edm 95% kompletn\u00fa fos\u00edliu Allosaura druhu A. fragilis, ktor\u00fd dostal prez\u00fdvku Big Al. Nesk\u00f4r sa im podarilo odhali\u0165 pozostatky druh\u00e9ho Allosaura, pomenovali ho \u201eBig Al Two\u201c.\nDruhy\nAllosaurus bol zast\u00fapen\u00fd troma alebo \u0161tyrmi druhmi (A. atrox, A. fragilis, A. maximus, A. \u201ejimmandseni\u201c), pri\u010dom prv\u00e9 dva menovan\u00e9 mo\u017eno predstavuj\u00fa len rozli\u010dn\u00e9 pohlavia jedin\u00e9ho druhu. A. \u201ejimmandseni\u201c e\u0161te nie je ofici\u00e1lne meno, k\u00fdm A. maximus je druh niekedy ozna\u010dovan\u00fd samostatn\u00fdm rodov\u00fdm menom Saurophaganax. Druhov\u00e9 meno \u201emaximus\u201c mu nebolo dan\u00e9 n\u00e1hodou \u2013 bol toti\u017e obrovsk\u00fd, v priemere 14 a\u017e 15 m. dlh\u00fd s v\u00e1hou takmer 5 ton.\nLiterat\u00fara\nGregory S. Paul: Genus Allosaurus. In: Predatory Dinosaurs of the World. Simon & Schuster, New York 1988, ISBN 0-671-61946-2, S. 307 \u2013 313.\nIn\u00e9 projekty\nCommons\nCommons pon\u00faka multimedi\u00e1lne s\u00fabory na t\u00e9mu Allosaurus\nExtern\u00e9 odkazy\nAnim\u00e1cia 1, Anim\u00e1cia 2,Anim\u00e1cia 3 Archivovan\u00e9 2011-07-12 na Wayback Machine\nZdroj: \u201ehttps://sk.wikipedia.org/w/index.php?title=Allosaurus&oldid=7686958\u201c\nKateg\u00f3rie:\nCarnosauria\nDinosaury z Eur\u00f3py\nDinosaury zo Severnej Ameriky\nJursk\u00e9 dinosaury\nSkryt\u00e9 kateg\u00f3rie:\nPort\u00e1l:Biol\u00f3gia/Zapojen\u00e9 \u010dl\u00e1nky\nPort\u00e1l:Vedy o Zemi/Zapojen\u00e9 \u010dl\u00e1nky\nWebarchive template wayback links\nStr\u00e1nky s magick\u00fdmi odkazmi ISBN\nD\u00e1tum a \u010das poslednej \u00fapravy tejto str\u00e1nky: 13. okt\u00f3ber 2023, 05:24.", "metadata": {"source": "data\\Allosaurus.txt"}, "type": "Document"}}