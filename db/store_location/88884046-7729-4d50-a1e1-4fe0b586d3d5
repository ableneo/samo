{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Xanthorrhoeaceae\nXanthorrhoea preissii\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) rastliny (Plantae)\nV\u00fdvojov\u00e1 l\u00ednia cievnat\u00e9 (Tracheophyta)\nSkupina krytosemenn\u00e9 (Angiospermae)\nTrieda (classis) jednokl\u00ed\u010dnolistov\u00e9 (Rosopsida)\nRad (ordo) aspar\u00e1gotvar\u00e9 (Asparagales)\n\u010ce\u013ea\u010f (familia) Xanthorrhoeaceae\nVedeck\u00fd n\u00e1zov\nXanthorrhoeaceae\nDumort.\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nXanthorrhoeaceae (po slovensky asi \u017eivi\u010dn\u00edkovit\u00e9) je v star\u0161\u00edch syst\u00e9moch \u010de\u013ea\u010f jednokl\u00ed\u010dnolistov\u00fdch rastl\u00edn z radu aspar\u00e1gotvar\u00e9 (Asparagales). V \u0161ir\u0161om pon\u00edman\u00ed (napr. v APG III) je zhodn\u00e1 s t\u00fdm, \u010do sa dnes (napr. v APG IV) ozna\u010duje ako \u010de\u013ea\u010f asfodelovit\u00e9 (Asphodelaceae) v \u0161ir\u0161om zmysle, v u\u017e\u0161om pon\u00edman\u00ed ide o \u010de\u013ea\u010f zah\u0155\u0148aj\u00facu iba rod \u017eivi\u010dn\u00edk (Xanthorrhoea).\nVymedzenie \u010de\u013eade\nVymedzenie \u010de\u013eade sa postupne menilo. Pod\u013ea star\u0161\u00edch taxonomick\u00fdch syst\u00e9mov \u010dasto obsahovala len jedin\u00fd rod, \u017eivi\u010dn\u00edk (Xanthorrhoea)[1]. V neskor\u0161om syst\u00e9me APG III z roku 2009 sem boli priraden\u00e9 2 predt\u00fdm samostatn\u00e9 \u010de\u013eade asfodelovit\u00e9 (Aphodelaceae) v u\u017e\u0161om zmysle a Hemerocallidaceae.\nPod\u010de\u013eade\nPod\u010de\u013eade \u010de\u013eade Xanthorrhoeaceae v \u0161ir\u0161om pon\u00edman\u00ed pod\u013ea syst\u00e9mu APG III[2].\nHemerocallidoideae Lindley, predt\u00fdm \u010de\u013ea\u010f Hemericallidaceae. Asi 19 rodov a 85 druhov, ktor\u00e9 s\u00fa roz\u0161\u00edren\u00e9 r\u00f4zne po svete, ch\u00fdba v Severnej Amerike. Na Slovensku len nep\u00f4vodn\u00e1 \u013ealiovka (Hemerocallis)\nXanthorrhoeoideae M. W. Chase, Reveal & M. F. Fay s jedin\u00fdm rodom Xanthorrhoea, asi 30 druhov, v\u00e4\u010d\u0161inou stromy, ktor\u00e9 s\u00fa roz\u0161\u00edren\u00e9 v Austr\u00e1lii.\nAsphodeloideae Burnett, predt\u00fdm \u010de\u013ea\u010f asfodelovit\u00e9 (Asphodelaceae), ktorej vymedzenie sa ale tie\u017e ve\u013emi menilo (tu konkr\u00e9tne ide o asfodelovit\u00e9 v u\u017e\u0161om zmysle). Asi 15 rodov a asi 785 druhov, ktor\u00e9 s\u00fa roz\u0161\u00edren\u00e9 v Eur\u00f3pe, \u00c1zii, Austr\u00e1lii, Afrike, celkom ch\u00fdba v Severnej aj Ji\u017enej Amerike.\nOpis\nToto je opis \u010de\u013eade v \u0161ir\u0161om pon\u00edman\u00ed (\u010di\u017ee z\u00e1rove\u0148 opis s\u00fa\u010dasnej \u010de\u013eade asfodelovit\u00e9 v \u0161ir\u0161om zmysle).\nS\u00fa to vytrval\u00e9 byliny alebo a\u017e netypick\u00e9 stromy, \u010dasto s podzemkami alebo h\u013euzami. S\u00fa zast\u00fapen\u00e9 aj v\u00fdrazn\u00e9 xerofyty a sukulenty, zriedka aj liany. Listy m\u00f4\u017eu by\u0165 nahlu\u010den\u00e9 do pr\u00edzemn\u00fdch alebo vrcholov\u00fdch ru\u017e\u00edc, inokedy nie, zriedkavej\u0161ie s\u00fa listy redukovan\u00e9 a fotosyntetickou funkciu m\u00e1 stonka. Listy s\u00fa jednoduch\u00e9, striedav\u00e9, usporiadan\u00e9 naj\u010dastej\u0161ie \u0161pir\u00e1lne alebo dvojrado, prisadnut\u00e9 (len vz\u00e1cne stopkat\u00e9), s\u00fa ploch\u00e9, niekedy du\u017enat\u00e9 alebo ko\u017eovit\u00e9, alebo obl\u00e9 a\u017e trojhrann\u00e9, s listov\u00fdmi po\u0161vami. \u010cepele listov s\u00fa celokrajn\u00e9 alebo zubat\u00e9, \u010diarkovit\u00e9 a\u017e kopijovit\u00e9, niekedy \u0161idlovit\u00e9 alebo naopak a\u017e vajcovit\u00e9, \u017eilnatina je s\u00fabe\u017en\u00e1. S\u00fa to rastliny jednodom\u00e9 s obojpohlavn\u00fdmi kvetmi. Kvety s\u00fa v s\u00fakvetiach, spravidla v klasoch alebo strapcoch. Kvety s\u00fa podopret\u00e9 liste\u0148mi alebo nie, s\u00fa pravideln\u00e9 alebo zygomorfick\u00e9. Okvetie je vyvinut\u00e9, spravidla 6 okvetn\u00fdch l\u00edstkov v 2 l\u00f4\u017ekach (3+3), niekedy odl\u00ed\u0161en\u00fd kalich a koruna, okvetn\u00e9 l\u00edstky s\u00fa vo\u013en\u00e9 alebo zrasten\u00e9 a potom vytv\u00e1raj\u00fa okvetn\u00fa r\u00farku, s\u00fa r\u00f4znych farieb, niekedy nen\u00e1padn\u00e9 a listenovit\u00e9. Ty\u010diniek je 6, v 2 l\u00f4\u017ekach, spravidla 3+3, vz\u00e1cne ty\u010dinky 3, niesu zrasten\u00e9 s okvet\u00edm ani navz\u00e1jom \u010di naopak zrasten\u00e9 s okvet\u00edm alebo navz\u00e1jom. Gyneceum je zlo\u017een\u00e9 ze 3 plodolistov, je synkarpn\u00e9, semenn\u00edk je vrchn\u00fd. Plodom je v\u00e4\u010d\u0161inou tobolka, zriedkavej\u0161ie bobu\u013ea.\nRoz\u0161\u00edrenie vo svete\nPod\u013ea \u0161ir\u0161ieho pon\u00edmania je zn\u00e1mych asi 35 rodov a asi 900 druhov, ktor\u00e9 s\u00fa roz\u0161\u00edren\u00e9 r\u00f4zne po svete, ch\u00fdba napr\u00edklad v Severnej Amerike a severnej\u0161ej \u00c1zii[2]. Na Slovensku to je len nep\u00f4vodn\u00e1 \u013ealiovka.\nReferencie\n\u2191 http://delta-intkey.com/angio/www/xanthorr.htm\n\u2191 a b http://www.mobot.org/MOBOT/Research/apweb/orders/asparagalesweb.htm#Xanthorrhoeaceae\nTento \u010dl\u00e1nok je \u010diasto\u010dn\u00fd alebo \u00fapln\u00fd preklad \u010dl\u00e1nku \u017dlutokapovit\u00e9 na \u010deskej Wikip\u00e9dii.\nZdroj: \u201ehttps://sk.wikipedia.org/w/index.php?title=Xanthorrhoeaceae&oldid=7059291\u201c\nKateg\u00f3ria:\nAsfodelovit\u00e9\nSkryt\u00e1 kateg\u00f3ria:\nPort\u00e1l:Biol\u00f3gia/Zapojen\u00e9 \u010dl\u00e1nky\nD\u00e1tum a \u010das poslednej \u00fapravy tejto str\u00e1nky: 12. j\u00fal 2020, 14:13.", "metadata": {"source": "data\\Xanthorrhoeaceae.txt"}, "type": "Document"}}