{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Koza dom\u00e1ca\nSkupina k\u00f4z s koz\u013eatami\nKoza dom\u00e1ca (Capra hircus, Capra hircus hircus, Capra aegagrus hircus) je druh \u010di poddruh z rodu Capra.\nV slovenskom po\u013enohospod\u00e1rstve je to menej v\u00fdznamn\u00e9 hospod\u00e1rske zviera, jej chov je v preva\u017enej miere iba doplnkov\u00fdm odvetv\u00edm \u017eivo\u010d\u00ed\u0161nej v\u00fdroby. Be\u017enej\u0161\u00ed je chov k\u00f4z men\u0161\u00edmi chovate\u013esk\u00fdmi subjektmi alebo u s\u00fakromn\u00fdch os\u00f4b. Koza poskytuje hodnotn\u00e9 mlieko, m\u00e4so, ko\u017eu, rohovinu.\nFyziologick\u00e1 charakteristika\nRekt\u00e1lna teplota tela kozy dom\u00e1cej sa pohybuje v rozp\u00e4t\u00ed 38,5 - 41 \u00b0C. Dospel\u00e1 koza m\u00e1 12 - 20 n\u00e1dychov za min\u00fatu, koz\u013ea a\u017e 20 - 40 n\u00e1dychov. Pulz k\u00f4z sa pohybuje v rozp\u00e4t\u00ed 70 - 80 \u00faderov za min\u00fatu. Systolick\u00fd krvn\u00fd tlak sa pohybuje v rozp\u00e4t\u00ed 15 - 19 kPa, diastolick\u00fd 9 - 13 kPa.\nKoza patr\u00ed medzi pre\u017e\u00favavce, to znamen\u00e1 \u017ee potrava sa z bachora (\u010das\u0165 zlo\u017een\u00e9ho \u017eal\u00fadka pre\u017e\u00favavcov) vracia do \u00fastnej dutiny na d\u00f4kladn\u00e9 pre\u017eutie. M\u00e1 to predov\u0161etk\u00fdm v\u00fdznam pri tr\u00e1ven\u00ed vl\u00e1kniny. Pre\u017e\u00favanie sa u k\u00f4z dostavuje po 15 - 45 min. po nak\u0155men\u00ed. Potrava sa dost\u00e1va sp\u00e4\u0165 do \u00fastnej dutiny reflexn\u00fdm procesom - vyvrhovan\u00edm, kedy hrub\u00e9 krmivo dr\u00e1\u017edi baroreceptory tlakom a tangoreceptory dotykom v sliznici bachora. Vyvrhnutie potravy z bachora, jeho op\u00e4tovn\u00e9 pre\u017eutie a prehltnutie sa naz\u00fdva pre\u017e\u00favac\u00ed cyklus. D\u013a\u017eka pre\u017e\u00favania jedn\u00e9ho s\u00fasta z\u00e1vis\u00ed od hrubosti krmiva a mno\u017estva vl\u00e1kniny. Po prehltnut\u00ed nasleduje 3 - 5 sekundov\u00e1 pauza pred \u010fal\u0161\u00edm pre\u017e\u00favac\u00edm cyklom. Jeden pre\u017e\u00favac\u00ed cyklus trv\u00e1 pol a\u017e jednu hodinu, v priebehu 24 hod. sa zopakuje 6 - 8 pre\u017e\u00favac\u00edch cyklov.\nPohlavn\u00fd cyklus trv\u00e1 18 - 23 dn\u00ed, ruja trv\u00e1 1-1,5 d\u0148a, v pr\u00edpade \u017ee ned\u00f4jde k oplodneniu, opakuje sa po troch t\u00fd\u017ed\u0148och. K ovul\u00e1cii vaj\u00ed\u010dok doch\u00e1dza ku koncu ruje, preto je doba vhodn\u00e1 na prip\u00fa\u0161\u0165anie alebo insemin\u00e1ciu v druhej polovici ruje. Gravidita trv\u00e1 v priemere 150 dn\u00ed, rozp\u00e4tie 140 - 155 dn\u00ed. D\u013a\u017eka plodu v 30. dni gravidity je cca 1,4 cm a v 145. dni 43 cm. Lakt\u00e1cia (produkcia mlieka) trv\u00e1 pribli\u017ene 300 dn\u00ed.\nV\u00fdznam chovu k\u00f4z\nChov k\u00f4z je na Slovensku realizovan\u00fd predov\u0161etk\u00fdm pre ich mliekov\u00fa \u00fa\u017eitkovos\u0165. Najbe\u017enej\u0161ie chovan\u00e9 plemen\u00e1 k\u00f4z u n\u00e1s by pod\u013ea plemenn\u00fdch \u0161tandardov mali dosahova\u0165 900 - 1000 kg mlieka za rok. Ak sa prihliadne na \u017eiv\u00fa hmotnos\u0165 kozy, tak m\u00f4\u017eeme kon\u0161tatova\u0165, \u017ee relat\u00edvne dosahuje najvy\u0161\u0161iu dojnos\u0165 z hospod\u00e1rskych zvierat, a\u017e 10 - 20 n\u00e1sobok \u017eivej hmotnosti.\nChov k\u00f4z na Slovensku po prudkom poklese stagnuje, v roku 2000 bolo do kontroly mliekovej \u00fa\u017eitkovosti zapojen\u00fdch 16 chovov, v roku 2003 a 2004 to boli len tri chovy a v roku 2005 \u0161tyri chovy. Ku koncu roka 2005 sa na Slovensku chovalo 39,6 tis. k\u00f4z [1]. Najv\u00e4\u010d\u0161\u00edm probl\u00e9mom pri chove k\u00f4z je v podstate neexistuj\u00faci trh koz\u00edch produktov. Ve\u013ekokapacitn\u00e9 mliekarne kozie mlieko nespracov\u00e1vaj\u00fa. Aj preto je chov k\u00f4z na Slovensku preva\u017ene dom\u00e9nou drobnochovate\u013eov s po\u010dtom zvierat do 10 ks v st\u00e1de. Je v\u0161ak potrebn\u00e9 doda\u0165, \u017ee koza je vysoko spolo\u010densk\u00e9 zviera, nezn\u00e1\u0161a samotu a dok\u00e1\u017ee si vytvori\u0165 siln\u00fd vz\u0165ah s o\u0161etrovate\u013eom. \u00da\u017eitkovos\u0165 k\u00f4z z individu\u00e1lnych chovov je dvojn\u00e1sobne vy\u0161\u0161ia ako z ve\u013ekochovov.\nKoz\u013eacie m\u00e4so je druh\u00fdm v\u00fdznamn\u00fdm produktom chovu k\u00f4z. Tento artikel sa v preva\u017enej miere vyv\u00e1\u017ea, hlavne v podobe mlie\u010dnych kozliat (koz\u013eat\u00e1 vo v\u00fdkrme pred odstaven\u00edm od matky, naz\u00fdvan\u00e9 aj ve\u013ekono\u010dn\u00e9 pre hlavn\u00e9 obdobie predaja). Na Slovensku nem\u00e1 konzum\u00e1cia koz\u013eaciny ani kozieho m\u00e4sa ve\u013ek\u00fa trad\u00edciu, v slovensk\u00fdch kuchyniach takmer \u00faplne ch\u00fdba. Spotreba kozieho m\u00e4sa na Slovensku nie je presne ud\u00e1van\u00e1, hodnot\u00ed sa spolu s ov\u010d\u00edm m\u00e4som. Vych\u00e1dzaj\u00fac z bilancie, spotreba kozieho m\u00e4sa v roku 2004 bola 0,06 kg na 1 obyvate\u013ea [1]. V\u00fdvoz kozieho m\u00e4sa je v\u0161ak na lep\u0161ej \u00farovni. V roku 2005 sa vyviezlo 43,1 ton k\u00f4z v \u017eivej hmotnosti. Preva\u017ene do Talianska, Rak\u00faska a \u00cdrska[1].\nNa druhej strane chov k\u00f4z vo svete zaznamen\u00e1va vzostup. Hlavne v USA sa prudko zvy\u0161uje spotreba koz\u00edch produktov, na trhu je ich nedostatok, \u010do sa odr\u00e1\u017ea aj na ich cene. Trendy v zdravej v\u00fd\u017eive smeruj\u00fa ku konzum\u00e1cii zdrav\u00fdch, dieteticky odpor\u00fa\u010dan\u00fdch a vyhovuj\u00facich produktov vyzna\u010duj\u00facich sa n\u00edzkym obsahom tuku. Tieto po\u017eiadavky v plnej miere sp\u013a\u0148a koz\u013eacie m\u00e4so. Na druhej strane kozie mlieko a hlavne kozie syry s r\u00f4znymi pr\u00edchu\u0165ami a sp\u00f4sobmi spracovania patria k vyhl\u00e1sen\u00fdm svetov\u00fdm lah\u00f4dkam. V spotrebe koz\u00edch syrov vynikaj\u00fa hlavne Franc\u00fazi.\nOdborn\u00e9 n\u00e1zvoslovie\nKoz\u013ea\nSamica je koza, samec cap, vykastrovan\u00fd samec je ch\u0148up, ml\u00e1\u010fa je koz\u013ea. Obdobie od oplodnenia po p\u00f4rod je kotnos\u0165, p\u00f4rod sa naz\u00fdva aj okotenie. Obdobie produkcie mlieka sa naz\u00fdva lakt\u00e1cia. Ma\u0161ta\u013e ur\u010den\u00e1 pre chov k\u00f4z je koz\u00edn.\nSystematika a fylogen\u00e9za\nKoza dom\u00e1ca patr\u00ed do rodu Capra - podrobnosti pozri v \u010dl\u00e1nku Capra (rod).", "metadata": {"source": "data\\Koza_dom\u00e1ca.txt"}, "type": "Document"}}