{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Styracosaurus\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nKme\u0148 (phylum) chord\u00e1ty (Chordata)\nTrieda (classis) plazy (Reptilia)\nRad (ordo) vt\u00e1kopanvov\u00e9 dinosaury (Ornithischia)\n\u010ce\u013ea\u010f (familia) Ceratopsidae\nRod (genus) Styracosaurus\nDruh (species) Styracosaurus albertensis\nVedeck\u00fd n\u00e1zov\nStyracosaurus albertensis\nLambe, 1913\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nPort\u00e1l vedy o Zemi\nStyracosaurus (v preklade ostnat\u00fd ja\u0161ter) je vyhynut\u00fd rod bylino\u017erav\u00e9ho rohat\u00e9ho dinosaura, \u017eij\u00faceho v obdob\u00ed vrchnej kriedy (pred pribli\u017ene 75 Ma) na \u00fazem\u00ed dne\u0161nej Severnej Ameriky. Jeho jedin\u00fdm druhom je Styracosaurus albertensis.\nOpis\nVe\u013ekostn\u00e9 porovnanie s \u010dlovekom\nDospel\u00e9 jedince z rodu Styracosaurus dosahovali pribli\u017ene 5 a pol metra na d\u013a\u017eku a v\u00e1\u017eili okolo 2,7 ton. Ich lebka bola pevne stavan\u00e1 s ve\u013ek\u00fdmi nozdrami, vysok\u00fdm rohom na nose a kr\u010dn\u00fdm golierom, ktor\u00fd zdobili najmenej \u0161tyri v\u00fdrazn\u00e9 ostne. Ka\u017ed\u00fd z t\u00fdchto \u0161tyroch ost\u0148ov bol so svojou 50 a\u017e 55 centimetrovou d\u013a\u017ekou porovnate\u013en\u00fd s rohom na nose, ktor\u00fd u typov\u00e9ho jedinca (aj ke\u010f sa n\u00e1m nezachoval cel\u00fd) mohol pod\u013ea odhadov mera\u0165 na d\u013a\u017eku 57 centimetrov.\nOkrem ve\u013ek\u00e9ho rohu na nose a \u0161tyroch dlh\u00fdch ost\u0148ov bola ornament\u00e1cia lebky tohto dinosaura variabiln\u00e1. Niektor\u00e9 jedince mali na zadnom okraji goliera drobn\u00e9 h\u00e1kovit\u00e9 v\u00fdrastky a hrbolce podobn\u00e9 (hoci men\u0161ie) t\u00fdm, ak\u00e9 mal rod Centrosaurus. In\u00e9 (vr\u00e1tane typov\u00e9ho) disponovali tret\u00edm p\u00e1rom dlh\u00fdch ost\u0148ov.\nZdroj\nTento \u010dl\u00e1nok je \u010diasto\u010dn\u00fd alebo \u00fapln\u00fd preklad \u010dl\u00e1nku Styracosaurus na anglickej Wikip\u00e9dii.\nZdroj: \u201ehttps://sk.wikipedia.org/w/index.php?title=Styracosaurus&oldid=6991234\u201c\nKateg\u00f3ria:\nCeratopsia\nSkryt\u00e9 kateg\u00f3rie:\nPort\u00e1l:Biol\u00f3gia/Zapojen\u00e9 \u010dl\u00e1nky\nPort\u00e1l:Vedy o Zemi/Zapojen\u00e9 \u010dl\u00e1nky\nD\u00e1tum a \u010das poslednej \u00fapravy tejto str\u00e1nky: 28. febru\u00e1r 2020, 21:50.", "metadata": {"source": "data\\Styracosaurus.txt"}, "type": "Document"}}