{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Pijavice\nPijavica na kameni.\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva prvo\u00fastovce (Protostomia)\nSkupina \u0161pir\u00e1lovce (Spiralia)\nL\u00ednia trochof\u00f3rovce (Trochozoa)\nNadkme\u0148 (superphylum) Eutrochozoa\nKme\u0148 (phylum) obr\u00fa\u010dkavce (Annelida)\nTrieda (classis) pijavice (Hirudinea)\nVedeck\u00fd n\u00e1zov\nHirudinea\nLamarck, 1818\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nPijavice (Hirudinea) s\u00fa trieda obr\u00fa\u010dkavcov. S\u00fa to \u010dervovit\u00e9 a\u017e vakovit\u00e9 \u017eivo\u010d\u00edchy so zdanlivo ve\u013emi hustou segment\u00e1ciou, obr\u00fa\u010dkovit\u00e9 zriasenie ko\u017ee v\u0161ak nezodpoved\u00e1 coelomovej segment\u00e1cii. Na jeden prav\u00fd coelomov\u00fd segment pripad\u00e1 4 \u2013 5 ko\u017en\u00fdch obr\u00fa\u010dok. V\u00e4\u010d\u0161ina druhov m\u00e1 2 pr\u00edsavky: predn\u00fa \u00fastnu a zadn\u00fa na konci tela. Telo sa sklad\u00e1 z 30 \u2013 33 somitov, len ve\u013emi vz\u00e1cne (u prechodnej skupiny Branchiobdellae) z men\u0161ieho po\u010dtu. V ko\u017ei maj\u00fa ve\u013ea pigmentu, s\u00fa v\u00e4\u010d\u0161inou tmavo sfarben\u00e9. Clitellum je nev\u00fdrazn\u00e9 a d\u00e1 sa pozorova\u0165 len kr\u00e1tky \u010das v obdob\u00ed rozmno\u017eovania.\nAnat\u00f3mia\nPijavice s\u00fa najodvodenej\u0161ia skupina obr\u00fa\u010dkavcov. Parap\u00f3di\u00e1 i \u0161tetiny pod\u013eahli \u00faplnej redukcii, len ve\u013emi zriedka s\u00fa zachovan\u00e9 rudiment\u00e1lne \u0161tetinky (Acanthobdellae). \u010ciasto\u010dne redukuje aj coelom, ktor\u00fd je potl\u00e1\u010dan\u00fd svalstvom a mezench\u00fdmov\u00fdm pojivom. Ost\u00e1va z neho syst\u00e9m \u0161trb\u00edn (lak\u00fan), ktor\u00fd u vy\u0161\u0161\u00edch pijav\u00edc nahr\u00e1dza obehov\u00fa s\u00fastavu, ktor\u00e1 tie\u017e s\u010dasti alebo \u00faplne zanik\u00e1. Pijavice s\u00fa dravce alebo ektoparazity, ktor\u00e9 sa \u017eivia cican\u00edm krvi. \u010crevo m\u00e1 ve\u013ea slep\u00fdch lalokov a je roztiahnute\u013en\u00e9, a to obzvl\u00e1\u0161\u0165 u druhov cicaj\u00facich krv \u2013 tieto m\u00f4\u017eu pri nacican\u00ed nieko\u013ekokr\u00e1t zv\u00e4\u010d\u0161i\u0165 objem tela. V\u00e4\u010d\u0161ina druhov m\u00e1 nieko\u013eko p\u00e1rov primit\u00edvnych jamkov\u00fdch o\u010d\u00ed.\nRozmno\u017eovanie a v\u00fdvin\nV\u0161etky pijavice s\u00fa hermafrodity s dos\u0165 zlo\u017eit\u00fdmi pohlavn\u00fdmi org\u00e1nmi, niektor\u00e9 druhy maj\u00fa aj svalnat\u00fd penis s prostatou. Gon\u00e1dy s\u00fa p\u00e1rov\u00e9. K oplodneniu doch\u00e1dza pomocou penisu alebo spermatof\u00f3rmi, ktor\u00fdch obal je chitin\u00f3zny. Zakr\u00e1tko na to klad\u00fa pijavice vaj\u00ed\u010dka, ktor\u00e9 s\u00fa chr\u00e1nen\u00e9 kok\u00f3nom (produkuje ho op\u00e4\u0165 clitellum). Kok\u00f3n obsahuje aj v\u00fd\u017eivn\u00e9 bielkovinov\u00e9 l\u00e1tky, ktor\u00e9 s\u00fa v\u00fd\u017eivou pre z\u00e1rodky. V\u00fdvin je potom priamy. U niektor\u00fdch druhov u\u017e pozorujeme starostlivos\u0165 o ml\u00e1\u010fat\u00e1.\nSystematika\nPijavice sa vo v\u0161etk\u00fdch nov\u0161\u00edch syst\u00e9moch rozde\u013euj\u00fa do \u0161tyroch radov. Najnov\u0161ie je tendencia zaradi\u0165 k nim aj prechodn\u00fa skupinu Branchiobdellae (Matis et al., 1996).\ntrieda: pijavice (Hirudinea):\nrad Branchiobdellae\nrad Acanthobdellae\nrad chobotnatky (Rhynchobdellae)\n\u010dela\u010f chobotnatkovit\u00e9 (Piscicolidae)\n\u010dela\u010f klepsinovit\u00e9 (Glossiphoniidae)\nrad \u010de\u013eustnatky (Gnathobdellae)\nrad hltanovky (Pharyngobdellae)\nIn\u00e9 projekty\nCommons\nWikidruhy\nWikislovn\u00edk\nCommons pon\u00faka multimedi\u00e1lne s\u00fabory na t\u00e9mu Pijavice\nWikidruhy pon\u00fakaj\u00fa inform\u00e1cie na t\u00e9mu Pijavice\nWikislovn\u00edk pon\u00faka heslo Pijavice\nExtern\u00e9 odkazy\nPaedDr. Valeri\u00e1n Franc CSc.: Syst\u00e9m a fylogen\u00e9za \u017eivo\u010d\u00edchov \u2013 bezchord\u00e1ty \u2013 zdroj, z ktor\u00e9ho (p\u00f4vodne) \u00faplne alebo \u010diasto\u010dne \u010derpal tento \u010dl\u00e1nok.\nZdroj: \u201ehttps://sk.wikipedia.org/w/index.php?title=Pijavice&oldid=7510715\u201c\nKateg\u00f3rie:\nPijavice\nObr\u00fa\u010dkavce\nSkryt\u00e1 kateg\u00f3ria:\nPort\u00e1l:Biol\u00f3gia/Zapojen\u00e9 \u010dl\u00e1nky\nD\u00e1tum a \u010das poslednej \u00fapravy tejto str\u00e1nky: 20. december 2022, 12:50.", "metadata": {"source": "data\\Pijavice.txt"}, "type": "Document"}}