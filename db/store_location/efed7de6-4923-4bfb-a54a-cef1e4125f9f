{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Brehu\u013ea hned\u00e1\nPri hniezdnych nor\u00e1ch\nStupe\u0148 ohrozenia\n(glob\u00e1lne[1])\n(na Slovensku[2])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathae)\nRad (ordo) spevavce (Passeriformes)\n\u010ce\u013ea\u010f (familia) lastovi\u010dkovit\u00e9 (Hirundinidae)\nRod (genus) brehu\u013ea (Riparia)\nDruh (species) brehu\u013ea hned\u00e1 (Riparia riparia)\nVedeck\u00fd n\u00e1zov\nRiparia riparia\nLinnaeus, 1758\nSynonym\u00e1\nbrehu\u013ea oby\u010dajn\u00e1,\nbrehu\u013ea rie\u010dna\nMapa roz\u0161\u00edrenia brehule hnedej\nHniezdiaca, v\u00fdskyt v letnom obdob\u00ed\nMigruj\u00faca\nNehniezdiaca\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nBrehu\u013ea hned\u00e1 (in\u00e9 n\u00e1zvy: brehu\u013ea oby\u010dajn\u00e1, brehu\u013ea rie\u010dna[3];lat. Riparia riparia) je mal\u00fd vt\u00e1k z \u010de\u013eade lastovi\u010dkovit\u00e9. Hniezdi v Severnej Amerike a v Eur\u00e1zii. Na Slovensku sa vyskytuje v n\u00ed\u017ein\u00e1ch a kotlin\u00e1ch do nadmorskej v\u00fd\u0161ky 700 \u2013 750 m.[4] Pod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov brehu\u013ea hned\u00e1 patr\u00ed medzi najmenej ohrozen\u00e9 druhy, celkov\u00e1 popul\u00e1cia kles\u00e1, v severnej Amerike bol za posledn\u00fdch 40 rokov zaznamenan\u00fd slab\u00fd, \u0161tatistiky nev\u00fdznamn\u00fd pokles. Eur\u00f3pska popul\u00e1cia m\u00e1 nejasn\u00fd trend.[1]\nOpis\nBrehu\u013ea hned\u00e1 meria 12 cm[5] a v\u00e1\u017ei 11,5 \u2013 16 g. Sam\u010dek aj sami\u010dka maj\u00fa rovnak\u00e9 zafarbenie. Vrchn\u00fa stranu maj\u00fa hned\u00fa alebo do siva. Cez hrvo\u013e prech\u00e1dza sivohned\u00fd prie\u010dny p\u00e1s. Brada, hrdlo a spodn\u00e1 \u010das\u0165 tela je biela. Letky, kormidlov\u00e9 per\u00e1 a nohy s\u00fa tmav\u00e9. Ml\u00e1\u010fat\u00e1 sa l\u00ed\u0161ia svetl\u00fdmi b\u00e9\u017eov\u00fdmi okrajmi pierok.[6]\nHlas\nOz\u00fdva sa such\u00fdm \u010drip, popla\u0161n\u00fd hlas je kr\u00e1tke pritt a spev je tich\u00fd \u0161tebot.[7]\nV\u00fdskyt a stav na Slovensku\nNa Slovensku sa vyskytuje v n\u00ed\u017ein\u00e1ch a kotlin\u00e1ch v\u0161ade tam, kde m\u00e1 mo\u017enos\u0165 hniezdi\u0165. Vyh\u013ead\u00e1va strm\u00e9 brehy v\u00f4d a strm\u00e9 steny v r\u00f4znych \u0165a\u017eobn\u00fdch miestach piesku a zeminy. Tieto biotopy podliehaj\u00fa er\u00f3zii. Brehu\u013ea hned\u00e1 dok\u00e1\u017ee r\u00fdchlo obsadi\u0165 nov\u00e9 pr\u00edle\u017eitosti.\nJe to s\u0165ahovav\u00fd druh. Na jese\u0148 odlieta v auguste a v priebehu septembra.[4] Zimuje v strednej a severoz\u00e1padnej Afrike, severoamerick\u00e1 popul\u00e1cia odlieta do Ju\u017enej Ameriky. Zo zimov\u00edsk sa vracia v druhej polovici apr\u00edla.\nOdhadovan\u00fd po\u010det hniezdnych p\u00e1rov je 10 000 \u2013 20 000, do\u0161lo k poklesu popul\u00e1cie aj are\u00e1lu o 20 \u2013 50 % (r. 1999).[4] Ekosozologick\u00fd status v roku 2001 \u017eiadny.[8] V roku 2014 NT* A2a - takmer ohrozen\u00fd.[2][9][10]\nHniezdenie\nHniezdia v kol\u00f3ni\u00e1ch. Po n\u00e1vrate zo zimoviska za\u010dne sam\u010dek e\u0161te bez sami\u010dky vyhrab\u00e1va\u0165 nov\u00fa noru[11]. Nora zohr\u00e1va d\u00f4le\u017eit\u00fa \u00falohu pri tvorbe p\u00e1ru. Ke\u010f u\u017e m\u00e1 vyhraban\u00fdch prv\u00fdch 10 \u2013 15 \u010di 30 cm[11] sadne si do vchodu a \u010dak\u00e1 okolo letiace sami\u010dky. Len \u010do sa niektor\u00e1 objav\u00ed, vzlietne a urob\u00ed kruh okolo vchodu a pritom ju l\u00e1ka \u0161tebotav\u00fdm spevom. Sami\u010dka si vyber\u00e1 a prezer\u00e1 viacer\u00e9 ponuky. Ak sa v\u0161ak rozhodne, pom\u00e1ha pri stavbe a d\u00f4sledne br\u00e1ni noru pred \u010fal\u0161\u00edmi sami\u010dkami. Ak ostane sam\u010dek nesp\u00e1ren\u00fd, pres\u0165ahuje sa na in\u00fa \u010das\u0165 kol\u00f3nie a za\u010dne vyhrab\u00e1va\u0165 nov\u00fa noru. Ak si u\u017e p\u00e1r vyhrabe 40 \u2013 150 cm dlh\u00fa chodbu[6][11], vyhrab\u00fa si na konci kom\u00f4rku s priemerom 10[6] \u2013 15 cm. Pri pr\u00e1ci pou\u017e\u00edvaj\u00fa nohy (hrab\u00fa paz\u00farmi[6]), zob\u00e1k a kr\u00eddla[11]. Vyhraban\u00fd materi\u00e1l vymetaj\u00fa c\u00favan\u00edm. Na noh\u00e1ch maj\u00fa k tomu \u00fa\u010delu pevn\u00e9 pierka. Ku koncu pr\u00e1c je sami\u010dka st\u00e1le akt\u00edvnej\u0161ia a sam\u010dek ju len sprev\u00e1dza. B\u00fdva to pribli\u017ene 3 \u2013 5 dn\u00ed pred zn\u00e1\u0161an\u00edm. V tom \u010dase sa ve\u013ea p\u00e1ria a spolu nocuj\u00fa v nore. Sam\u010dek ju v tom obdob\u00ed v\u0161ade sprev\u00e1dza.\nV \u010dase znesenia prv\u00e9ho vaj\u00ed\u010dka e\u0161te nie je v kom\u00f4rke \u017eiadny hniezdny materi\u00e1l. V priebehu zn\u00e1\u0161anie e\u0161te nanosia stebl\u00e1 tr\u00e1v a pierka. Zn\u00e1\u0161ku tvor\u00ed 4 \u2013 6[6] (2 \u2013 7[11]) vaj\u00ed\u010dok. Zahrievaj\u00fa ich obaja rodi\u010dia[6], no hlavne sami\u010dka[11]. Sami\u010dke vypadn\u00fa na bruchu pierka, ko\u017ea zvr\u00e1skavie a viac sa prekrvuje, vytvor\u00ed sa hniezdna lysina. Holiatka sa vyliahnu za 12 \u2013 16 dn\u00ed[6][11]. Obaja rodi\u010dia ich k\u0155mia 4 \u2013 5-kr\u00e1t za hodinu. Pri love sa nevzdialia viac ako na 1 \u2013 2 km.\nNov\u00e1 popul\u00e1cia op\u00fa\u0161\u0165a hniezdnu noru za 16 \u2013 18 (22)[6][11] dn\u00ed a e\u0161te \u010fal\u0161\u00ed t\u00fd\u017ede\u0148 ich rodi\u010dia k\u0155mia[11]. Ml\u00e1\u010fatk\u00e1 sa stan\u00fa samostatn\u00e9 a opustia okolie hniezdiska. \u010cas\u0165 rodi\u010dov sa pust\u00ed do druh\u00e9ho hniezdenia (j\u00fal[6]).\nPotrava\nLovia n\u00edzko nad vodou ve\u013ekou r\u00fdchlos\u0165ou, a\u017e 50 km/h. Chytaj\u00fa hmyz, vo\u0161ky, mravcovit\u00e9 a podenky (Ephemeroptera).\nOchrana\nJe z\u00e1konom chr\u00e1nen\u00e1, spolo\u010densk\u00e1 hodnota je 1000 \u20ac [12].\nBrehu\u013ea hned\u00e1 je druh eur\u00f3pskeho v\u00fdznamu[13], ktor\u00fd je krit\u00e9riov\u00fdm druhom v 5 chr\u00e1nen\u00fdch vt\u00e1\u010dich \u00fazemiach (Dunajsk\u00e9 luhy, Laboreck\u00e1 vrchovina, Medzibodro\u017eie, Chr\u00e1nen\u00e9 vt\u00e1\u010die \u00fazemie Poiplie a Z\u00e1horsk\u00e9 Pomoravie).[14]\nDruh je zaraden\u00fd do Bernsk\u00e9ho dohovoru (Pr\u00edloha II).[15]\nGal\u00e9ria\nZa letu vidie\u0165 hned\u00fd p\u00e1s cez hrvo\u013e\nPri hniezdnych nor\u00e1ch\nHniezdo s vaj\u00ed\u010dkom\nIlustrovan\u00e1 kompoz\u00edcia pri hniezdnych nor\u00e1ch\nIlustrovan\u00e1 kompoz\u00edcia viac oproti oblohe\nReferencie\n\u2191 a b IUCN Red list 2021.3. Pr\u00edstup 25. marca 2022", "metadata": {"source": "data\\Brehu\u013ea_hned\u00e1.txt"}, "type": "Document"}}