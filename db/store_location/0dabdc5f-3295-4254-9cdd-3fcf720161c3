{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Systematika a fylogen\u00e9za\nKoza dom\u00e1ca patr\u00ed do rodu Capra - podrobnosti pozri v \u010dl\u00e1nku Capra (rod).\nKoza dom\u00e1ca je pod\u013ea najnov\u0161\u00edch zisten\u00ed domestikovan\u00fd potomok kozy bezo\u00e1rovej (Capra aegagrus/Capra aegagrus aegagrus); k domestik\u00e1cii pravdepodobne do\u0161lo na viacer\u00fdch miestach na \u0161irokom \u00fazem\u00ed od v\u00fdchodnej Eur\u00f3py po dne\u0161n\u00fd v\u00fdchodn\u00fd Ir\u00e1n.[2][3] Star\u0161ie sa uv\u00e1dzalo, \u017ee koza dom\u00e1ca je v Eur\u00f3pe domestikovan\u00fdm potomkom vyhynut\u00e9ho druhu koza keltsk\u00e1 (Capra prisca) a v \u00c1zii domestikovan\u00fdm potomkom druhu koza bezo\u00e1rov\u00e1 (Capra aegagrus) a/alebo koza skrutkoroh\u00e1 (Capra falconeri). Za domestika\u010dn\u00e9 centrum kozy keltskej sa pova\u017eovala ju\u017en\u00e1 Eur\u00f3pa, kozy bezo\u00e1rovej Predn\u00e1 \u00c1zia a kozy skrutkorohej Stredn\u00e1 \u00c1zia.\nKozy s\u00fa ve\u013emi pr\u00edbuzn\u00e9 s ovcami, od ktor\u00fdch sa odli\u0161uj\u00fa slzn\u00fdmi jamkami, paznechtov\u00fdmi \u017e\u013eazami a tvarom a postaven\u00edm rohov. Rohy oboch pohlav\u00ed k\u00f4z s\u00fa na b\u00e1ze \u0161o\u0161ovkovit\u00e9ho prierezu.\nPlemen\u00e1 k\u00f4z\nHned\u00e1 koza kr\u00e1tkosrst\u00e1\nMliekov\u00e9 plemeno stredn\u00e9ho telesn\u00e9ho r\u00e1mca. Sfarbenie tela je hned\u00e9 s pruhom s\u00fdtej farby po celej d\u013a\u017eke chrbta a\u017e po koniec chvosta. \u010cierny trojuholn\u00edk za u\u0161ami je charakteristick\u00fdm znakom plemena. Mulec (pysky), vn\u00fatro u\u0161\u00ed, brucho, hole\u0148 (doln\u00e1 \u010das\u0165 kon\u010datiny) a paznechty s\u00fa \u010dierne. Existuj\u00fa farebn\u00e9 odtiene \u010dervenohned\u00e1, \u0161koricovohned\u00e1 a tmavohned\u00e1. P\u00f4vodne bolo plemeno striktne bezroh\u00e9, dnes je rohatos\u0165 oboch pohlav\u00ed povolen\u00e1. \u017div\u00e1 hmotnos\u0165 k\u00f4z je 50-55 kg, capov 70-85 kg, v\u00fd\u0161ka na koh\u00fatiku k\u00f4z 65-75 cm, capov 70-80 cm. Kozy s\u00fa chovan\u00e9 preva\u017ene v podhorsk\u00fdch a horsk\u00fdch oblastiach. Dojivos\u0165 k\u00f4z 800-900 kg mlieka, tu\u010dnos\u0165 3,6 %, bielkov\u00edn 2,7 %, plodnos\u0165 170-190 %, \u017eiv\u00e1 hmotnos\u0165 kozliat v 70 d\u0148och veku 15 kg, denn\u00fd pr\u00edrastok v odchovu a v\u00fdkrmu 170-190 g.\nBiela koza kr\u00e1tkosrst\u00e1\nMliekov\u00e9 plemeno, vy\u0161\u013eachten\u00e9 v prvej polovici 20. storo\u010dia prevodn\u00fdm kr\u00ed\u017een\u00edm p\u00f4vodn\u00fdch miestnych r\u00e1zov s dov\u00e1\u017een\u00fdmi capmi s\u00e1nskeho plemena zo \u0160vaj\u010diarska a Nemecka. Kontrola \u00fa\u017eitkovosti za\u010dala v roku 1928. Kozy s\u00fa stredn\u00e9ho a\u017e v\u00e4\u010d\u0161ieho telesn\u00e9ho r\u00e1mca. \u017div\u00e1 hmotnos\u0165 k\u00f4z 50-60 kg, capov 80-90 kg, v\u00fd\u0161ka na koh\u00fatiku u k\u00f4z 70-80 cm, capov 75-85 cm. Dojivos\u0165 k\u00f4z 1000 a viac kg mlieka, tu\u010dnos\u0165 3,7 %, bielkov\u00edn 2,7 %, plodnos\u0165 180-200 %, \u017eiv\u00e1 hmotnos\u0165 kozliat v 70 d\u0148och veku 15 kg, denn\u00fd pr\u00edrastok v odchovu a v\u00fdkrmu 180-200 g.\nB\u00farska koza\nJuhoafrick\u00e9 plemeno s m\u00e4sovou a\u017e kombinovanou \u00fa\u017eitkovos\u0165ou (m\u00e4so, mlieko, ko\u017ea) a dobrou plodnos\u0165ou. Kozy s\u00fa v\u00e4\u010d\u0161ieho telesn\u00e9ho r\u00e1mca s dobr\u00fdm osvalen\u00edm a pevnou kon\u0161tit\u00faciou. V r\u00e1mci plemena sa chovaj\u00fa tri typy:\na) oby\u010dajn\u00e1 b\u00farska - stredn\u00e9ho telesn\u00e9ho r\u00e1mca, kr\u00e1tkosrst\u00e1, rohat\u00e1, bielej farby s hned\u00fdmi \u0161kvrnami na hlave a krku,\nb) dlhosrst\u00e1 - v\u00e4\u010d\u0161ieho telesn\u00e9ho r\u00e1mca s hrub\u0161ou kon\u0161tit\u00faciou,\nc) bezroh\u00e1 - nejednotn\u00e9ho zafarbenia. \u017div\u00e1 hmotnos\u0165 k\u00f4z 60-70 kg, capov 80-90kg. Jedince s modrou farbou o\u010d\u00ed s\u00fa n\u00e1chyln\u00e9 na stres, hlavne pri manipul\u00e1cii so zvieratami. Z tohto d\u00f4vodu s\u00fa z chovu vyra\u010fovan\u00e9. Plodnos\u0165 je 160-180 %, \u017eiv\u00e1 hmotnos\u0165 kozliat v 70 d\u0148och veku 17 kg, denn\u00fd pr\u00edrastok v odchove a v\u00fdkrme 200-220 g, produkcia mlieka za lakt\u00e1ciu 400-500 kg.\nAlp\u00ednska koza\nTypick\u00e9 dojn\u00e9 kr\u00e1tkosrst\u00e9 franc\u00fazske plemeno stredn\u00e9ho telesn\u00e9ho r\u00e1mca zo skupiny alpsk\u00fdch k\u00f4z, ozna\u010dovan\u00fdch synonymom \u201eFranc\u00fazska alpsk\u00e1\u201c. V\u00fd\u0161ka na koh\u00fatiku u k\u00f4z 70-90 cm, u capov 90-100 cm, \u017e.h. k\u00f4z 50-80 kg, capov 80-100 kg. Plemeno sa chov\u00e1 vo viacer\u00fdch farebn\u00fdch odtie\u0148och. Produkcia mlieka 700-800 kg(rekord 2400 kg), tuk 3,3%, bielkoviny 3,5%, plodnos\u0165 170-180%.\nAnglon\u00fabijsk\u00e1 koza\nMliekov\u00e9 plemeno vy\u0161\u013eachten\u00e9 na Britsk\u00fdch ostrovoch. Na jeho vzniku sa podie\u013ealo indick\u00e9 plemeno jamnapari, egyptsk\u00e9 zairaibi, chitral z Pakistanu a anglick\u00e9 mliekov\u00e9 plemen\u00e1. Plemeno je ve\u013ek\u00e9ho telesn\u00e9ho r\u00e1mca s pevnou kon\u0161tit\u00faciou, na vysok\u00fdch noh\u00e1ch, s typickou klabonosou hlavou a \u0161irok\u00fdmi zvisl\u00fdmi u\u0161ami. Rohatos\u0165 nie je typick\u00fdm plemenn\u00fdm znakom. Kozy maj\u00fa srs\u0165 kr\u00e1tku, jemn\u00fa, pri capoch sa m\u00f4\u017eu vyskytova\u0165 aj dlh\u0161ie chlpy, sfarbenie je pri oboch pohlaviach nejednotn\u00e9. Vyskytuj\u00fa sa jedince biele, smotanovej farby, svetlo hnedej, ga\u0161tanovej a\u017e \u010diernej farby, pr\u00edpadne i strakat\u00e9. \u017div\u00e1 hmotnos\u0165 k\u00f4z je 60-80 kg, capov 90-100 kg. Produkcia mlieka za lakt\u00e1ciu je 1200 \u2013 1500 l, denn\u00e1 produkcia 5-6 l, s vysok\u00fdm obsahom tuku (4,8%) a bielkov\u00edn (4,4%). Mlieko je ve\u013emi lahodn\u00e9 bez typick\u00e9ho kozieho z\u00e1pachu a pr\u00edchuti. Je ide\u00e1lne pre v\u00fdrobu syrov a v\u0161etk\u00fdch mlie\u010dnych v\u00fdrobkov.\nMoh\u00e9rov\u00e1 koza\n\u00c1zijsk\u00e9 plemeno, ktor\u00e9ho hlavn\u00e1 \u00fa\u017eitkovos\u0165 je v produkcii moh\u00e9rovej srsti ozna\u010dovanej aj ako angorsk\u00e1 vlna. Srs\u0165 m\u00e1 vysok\u00fd lesk, mesa\u010dn\u00fd pr\u00edrastok je 2,5 cm za mesiac. Kozy sa strihaj\u00fa dvakr\u00e1t ro\u010dne. Plemeno je mal\u00e9ho telesn\u00e9ho r\u00e1mca, kozy s\u00fa v koh\u00fatiku vysok\u00e9 menej ako 50 cm. Obe pohlavia s\u00fa rohat\u00e9, u capov s\u00fa rohy \u0161pir\u00e1lovite sto\u010den\u00e9 dozadu. Farba srsti k\u00f4z je preva\u017ene biela, v niektor\u00fdch \u010dastiach sveta sa chovaj\u00fa zvierat\u00e1 aj v in\u00fdch farebn\u00fdch odtie\u0148och. N\u00edzka plodnos\u0165 100 - 110 % a mliekovos\u0165 k\u00f4z 70-100 kg mlieka za 5-6 mesiacov m\u00e1 z h\u013eadiska \u00fa\u017eitkovosti druhorad\u00fd v\u00fdznam. Stri\u017e k\u00f4z za 6 mesiacov dosahuje 3-4 kg, u capov je to a\u017e 5-6 kg, d\u013a\u017eka srsti 12-15 cm.\nKa\u0161m\u00edrska koza", "metadata": {"source": "data\\Koza_dom\u00e1ca.txt"}, "type": "Document"}}