{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Vrana popolav\u00e1\nStupe\u0148 ohrozenia\n(na Slovensku[1])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathae)\nRad (ordo) spevavce (Passeriformes)\n\u010ce\u013ea\u010f (familia) krkavcovit\u00e9 (Corvidae)\nRod (genus) vrana (Corvus)\nDruh (species) vrana popolav\u00e1 (C. cornix)\nVedeck\u00fd n\u00e1zov\nCorvus cornix\nLinnaeus, 1758\nSynonym\u00e1\nCorvus corone cornix,\nvrana oby\u010dajn\u00e1,\nvrana t\u00falav\u00e1\nMapa roz\u0161\u00edrenia vrany popolavej\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nVrana popolav\u00e1 ( lat. Corvus cornix) je spevavec z \u010de\u013eade krkavcovit\u00fdch. Do roku 2002 sa pod n\u00e1zvom vrana t\u00falav\u00e1 v\u00fdchodoeur\u00f3pska alebo vrana oby\u010dajn\u00e1 v\u00fdchodoeur\u00f3pska (lat. Corvus corone cornix) pova\u017eovala za poddruh vrany t\u00falavej/oby\u010dajnej.[2] \u017dije vo v\u00fdchodnej \u010dasti Eur\u00f3py od Uralu po z\u00e1padn\u00fa \u010das\u0165 \u0160kandin\u00e1vskeho polostrova. Hranica roz\u0161\u00edrenia prech\u00e1dza cez Nemecko, \u010cesko, Rak\u00fasko, z\u00e1padn\u00e9 Slovensko a Taliansko.[2]\nOpis\nVrana popolav\u00e1 meria 46[3] \u2013 47 cm[4] a v\u00e1\u017ei 360 \u2013 638 g.[2]\nSamec i samica maj\u00fa \u010diernu hlavu, zob\u00e1k, hrvo\u013e, kr\u00eddla, chvost a nohy. Ostatn\u00fa \u010das\u0165 tela maj\u00fa siv\u00fa. Dospel\u00e9 maj\u00fa \u010diernu farbu s fialkast\u00fdm leskom, mlad\u00e9 matn\u00fa.[2]\nHlas\nHlas kr\u00e1\n5,2 s, F\u00ednsko\nZachr\u00edpnut\u00e9 kr\u00e1kanie \"kr\u00e1\", znie such\u0161ie ako hlas havrana \u010dierneho.[3][4]\nV\u00fdskyt a stav na Slovensku\n\u017dije na celom \u00fazem\u00ed Slovenska od n\u00ed\u017ein a\u017e do vysok\u00fdch h\u00f4r (N\u00edzke Tatry, lokalita Jasn\u00e1 1 300 m n. m., potravu h\u013ead\u00e1 a\u017e vo v\u00fd\u0161kach 1 700 m n. m., Vysok\u00e9 Tatry).[5]\nOdhadovan\u00fd po\u010det hniezdiacich p\u00e1rov je 8 000 - 15 000, zimuj\u00facich jedincov 20 000 - 40 000. Ve\u013ekos\u0165 popul\u00e1cie i \u00fazemie na ktorom sa vyskytuje sa zmen\u0161ili o 20 - 50%. Ekosozologick\u00fd status v roku 2014 LC* A2b - menej dotknut\u00fd.[1][6][7] Stupe\u0148 ohrozenia S - vyhovuj\u00faci ochran\u00e1rsky status.[5]\nBiotop\nPo\u013enohospod\u00e1rska krajina s roztr\u00fasen\u00fdmi stromami, vetrolamy, okraje pol\u00ed a lesov, pobre\u017en\u00e1 stromov\u00e1 veget\u00e1cia tokov a vodn\u00fdch pl\u00f4ch. [2][3][5] Nevyh\u00fdba sa ani bl\u00edzkosti \u013eud\u00ed, hniezdi i v mest\u00e1ch na cintor\u00ednoch a parkoch (Bratislava, Ko\u0161ice, Bansk\u00e1 \u0160tiavnica).[5]\nHniezdenie\nHniezdi na okraji lesa, v p\u00e1soch stromov alebo na solit\u00e9rnych ve\u013ek\u00fdch stromoch.[3]. Na V\u00fdchodoslovenskej rovine a v Ko\u0161ickej kotline hniezdi aj na vysok\u00fdch sto\u017eiaroch elektrick\u00e9ho vedenia.[5]. Okrem obdobia hniezdenia \u017eij\u00fa v k\u0155d\u013eoch. Koncom febru\u00e1ra \u010di v marci sa p\u00e1riky oddelia a za\u010dn\u00fa hniezdi\u0165. Najprv je obdobie toku, kedy spolu sedia, sam\u010dek ticho spieva a pritom je\u017e\u00ed perie. Potom obaja stavaj\u00fa hniezdo vysoko na stromoch. Pou\u017e\u00edvaj\u00fa kon\u00e1re, byliny a korienky. Od konca marca, v priebehu apr\u00edla a\u017e v m\u00e1ji prebieha zn\u00e1\u0161anie vaj\u00ed\u010dok. B\u00fdva ich 4 - 6, maj\u00fa zelenkast\u00fa farbu a s\u00fa \u0161kvrnit\u00e9. Na zn\u00e1\u0161ke sed\u00ed iba samica 17 - 18 dn\u00ed, samec jej nos\u00ed potravu. Vyliahnut\u00e9 ml\u00e1\u010fat\u00e1 vychov\u00e1vaj\u00fa 31 - 32 dn\u00ed.[2]\nPotrava\nV\u0161e\u017eravec uprednost\u0148uj\u00faci m\u00e4sit\u00fa potravu. Prisp\u00f4sobuje sa zdroju potravy. Na jar zbiera hmyz, pandravy a drobn\u00e9 stavovce na poliach, vyber\u00e1 vt\u00e1\u010die hniezda alebo chyt\u00ed i ml\u00e1\u010fat\u00e1 cicavcov, pri vod\u00e1ch \u017eaby, m\u0155tve ryby alebo uviaznut\u00e9 po povodniach v plytk\u00fdch ml\u00e1\u010dkach. Na jese\u0148 chyt\u00e1 hrabo\u0161e, zbiera ovocie, orechy a chod\u00ed aj na zrej\u00facu kukuricu.[3] V zime h\u013ead\u00e1 potravu na hnojisk\u00e1ch, smetisk\u00e1ch i pri odpadov\u00fdch ko\u0161och v mest\u00e1ch.[2][3]\nOchrana\nJe z\u00e1konom chr\u00e1nen\u00e1, spolo\u010densk\u00e1 hodnota je 180 \u20ac (Vyhl\u00e1\u0161ka M\u017dP \u010d. 24/2003 Z.z. v znen\u00ed \u010d. 492/2006 Z. z., 638/2007 Z. z., 579/2008 Z. z., 173/2011 Z. z., 158/2014 Z. z., \u00fa\u010dinnos\u0165 od 01.01.2015).[8].\nGal\u00e9ria\nLetiace vrany popolav\u00e9\nH\u013ead\u00e1 potravu v odkvapovom \u017elabe, Berl\u00edn, film.\nHniezdo s vaj\u00ed\u010dkami (Moskva)\nHniezdo s ml\u00e1\u010fatami\nKompozitn\u00e1 fotografia - pom\u00f4cka na \u013eah\u0161ie spoznanie druhu\nClamator glandarius + Corvus cornix\nReferencie\n\u2191 a b Demko M., Kri\u0161t\u00edn A. & Pa\u010denovsk\u00fd S. 2014: \u010cerven\u00fd zoznam vt\u00e1kov Slovenska. SOS/BirdLife Slovensko, 52 pp. [online]. vtaky.sk, 2014, [cit. 2018-03-03]. Dostupn\u00e9 online.\n\u2191 a b c d e f g FERIANC, Osk\u00e1r. Vt\u00e1ky Slovenska 2. Bratislava : Veda, 1979.\n\u2191 a b c d e f PETERSON, R. T.; MOUNTFORT, G.; HOLLOM, P. A. D.. Eur\u00f3pa madarai. Budapest : Gondolat, 1986. ISBN 978-80-7234-292-1. (preklad do ma\u010far\u010diny)\n\u2191 a b JONSSON, Lars. Die V\u00f6gel Europas und des Mittelmeerraumes. Stuttgart : Franckh-Kosmos, 1992. ISBN 3-440-06357-7. (po nemecky)\n\u2191 a b c d e DANKO, \u0160tefan; DAROLOV\u00c1, Al\u017ebeta; KRI\u0160T\u00cdN, Anton, et al. Roz\u0161\u00edrenie vt\u00e1kov na Slovensku. Bratislava : Veda, 2002. Autori druhu Du\u0161an Karaska, Ladislav Mo\u0161ansk\u00fd. ISBN 80-224-0714-3. Kapitola Vrana oby\u010dajn\u00e1 / Vrana t\u00falav\u00e1, s. 585 - 587.\n\u2191 DEMKO, Miroslav; KRI\u0160T\u00cdN, Anton; PUCHALA, Peter. \u010cerven\u00fd zoznam vt\u00e1kov Slovenska. Tichodroma, ro\u010d. 25, \u010d\u00eds. 2013, s. 69 - 78. Dostupn\u00e9 online [cit. 2018-03-03].", "metadata": {"source": "data\\Vrana_popolav\u00e1.txt"}, "type": "Document"}}