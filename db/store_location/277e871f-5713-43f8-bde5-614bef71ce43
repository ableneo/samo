{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Spermia oplod\u0148uj\u00faca vaj\u00ed\u010dko je za\u010diatkom vzniku nov\u00e9ho jedinca s jedine\u010dnou genetickou v\u00fdbavou\nPohlavn\u00e9 rozmno\u017eovanie (in\u00e9 n\u00e1zvy: pohlavn\u00e9 mno\u017eenie, sexu\u00e1lne rozmno\u017eovanie/mno\u017eenie, generat\u00edvne rozmno\u017eovanie/mno\u017eenie, sexu\u00e1lna reprodukcia, generat\u00edvna reprodukcia, amfig\u00f3nia) je rozmno\u017eovanie, pri ktorom vznik\u00e1 dc\u00e9rsky organizmus, ktor\u00fd zvy\u010dajne nesie kombin\u00e1ciu genetick\u00e9ho materi\u00e1lu dvoch in\u00fdch (rodi\u010dovsk\u00fdch) organizmov. Pri pohlavnom rozmno\u017eovan\u00ed v\u00e4\u010d\u0161inou vznik\u00e1 organizmus s novou, unik\u00e1tnou genetickou v\u00fdbavou, ktor\u00e1 nikdy nie je \u00faplne toto\u017en\u00e1 s genetickou v\u00fdbavou rodi\u010dov. Pohlavn\u00e9 rozmno\u017eovanie v\u00fdrazne ur\u00fdch\u013euje priebeh evol\u00facie.\nV \u0161ir\u0161om zmysle zah\u0155\u0148a term\u00edn pohlavn\u00e9 rozmno\u017eovanie ka\u017ed\u00fd typ rozmno\u017eovania, pri ktorom sa nov\u00fd jedinec vyv\u00edja z gam\u00e9t (teda nie zo somatick\u00fdch buniek) a to aj v pr\u00edpadoch, \u017ee nedo\u0161lo k oplodneniu. Okrem klasickej eugamie teda pohlavn\u00e9 rozmno\u017eovanie v tomto po\u0148at\u00ed zah\u0155\u0148a aj partenogen\u00e9zu a merospermiu.\nV pr\u00edpade najbe\u017enej\u0161ieho typu pohlavn\u00e9ho rozmno\u017eovania, eugamie, je nevyhnutn\u00e9 splynutie dvoch \u0161pecializovan\u00fdch buniek \u2013 gam\u00e9t. Ich splynut\u00edm vznik\u00e1 zygota, oplodnen\u00e9 vaj\u00ed\u010dko, ktor\u00e9 sa \u010falej mitoticky del\u00ed a st\u00e1va sa z neho embryo. Gam\u00e9ty zvy\u010dajne nes\u00fa polovi\u010dn\u00fa (haploidn\u00fa) sadu chromoz\u00f3mov. Splynut\u00edm dvoch gam\u00e9t vznik\u00e1 op\u00e4\u0165 \u00fapln\u00fd (diploidn\u00fd) chromoz\u00f3mov\u00fd s\u00fabor. Ke\u010f\u017ee pri be\u017enom delen\u00ed buniek je v\u00e4\u010d\u0161inou genetick\u00e1 v\u00fdbava matersk\u00fdch a dc\u00e9rskych buniek rovnak\u00e1, pohlavn\u00e9 bunky vznikaj\u00fa in\u00fdm sp\u00f4sobom ako telov\u00e9 (somatick\u00e9) bunky a to reduk\u010dn\u00fdm delen\u00edm \u2013 mei\u00f3zou. Existuj\u00fa aj pr\u00edpady, pri ktor\u00fdch pohlavn\u00e9 bunky nevznikaj\u00fa mei\u00f3zou, preto\u017ee jedinec m\u00e1 vo v\u0161etk\u00fdch somatick\u00fdch bunk\u00e1ch polovi\u010dn\u00fa sadu chromoz\u00f3mov (napr. gametofyt machu, alebo samec v\u010dely).\nPri izogamii s\u00fa gam\u00e9ty rovnakej ve\u013ekosti a tvaru. Naopak pri oogamii je sami\u010dia pohlavn\u00e1 bunka vaj\u00ed\u010dko v\u00fdrazne v\u00e4\u010d\u0161ia a tvarovo odli\u0161n\u00e1 ako sam\u010dia pohlavn\u00e1 bunka spermia.\nGenetick\u00e9 pozadie pohlavn\u00e9ho rozmno\u017eovania\nVlastnosti ka\u017ed\u00e9ho \u017eiv\u00e9ho organizmu s\u00fa ur\u010den\u00e9 jeho deoxyribonukleovou kyselinou \u2013 DNA. Najv\u00e4\u010d\u0161ia \u010das\u0165 DNA je u eukaryotick\u00fdch organizmov obalen\u00e1 jadrovou membr\u00e1nou. Ur\u010dit\u00e9 \u00faseky DNA sa naz\u00fdvaj\u00fa g\u00e9ny (alebo tzv. k\u00f3duj\u00face \u00faseky). DNA v jadre eukaryotov nie je tvoren\u00e1 jedinou spojenou molekulou (tak je tomu u prokaryotov), ale je rozdelen\u00e1 do samostatn\u00fdch, r\u00f4zne dlh\u00fdch \u00fasekov. Tieto \u00faseky s\u00fa v spojen\u00ed s bielkovinami formovan\u00e9 do hmoty, ktor\u00e1 sa naz\u00fdva chromat\u00edn. V \u010dase delenia bunky sa chromat\u00edn men\u00ed na zrete\u013ene odl\u00ed\u0161ite\u013en\u00e9 \u00fatvary \u2013 chromoz\u00f3my. Term\u00edn chromoz\u00f3my sa pou\u017e\u00edva pre ozna\u010denie \u00fatvarov jadrovej DNA aj v \u010dase, ke\u010f sa bunka nedel\u00ed a jej DNA je len vo forme chromat\u00ednu. Po\u010det chromoz\u00f3mov je u r\u00f4znych organizmov r\u00f4zny. Pri delen\u00ed buniek do dc\u00e9rskych buniek prech\u00e1dzaj\u00fa cel\u00e9 chromoz\u00f3my, a teda v\u0161etky g\u00e9ny umiestnen\u00e9 na jednom a tom istom chromoz\u00f3me prech\u00e1dzaj\u00fa do potomstva spolo\u010dne. Najbe\u017enej\u0161\u00edm typom delenia bunky, mitotick\u00fdm delen\u00edm, z\u00edskavaj\u00fa dve novovzniknut\u00e9 bunky rovnak\u00fd po\u010det chromoz\u00f3mov ako matersk\u00e1 bunka.\n\u013dudsk\u00e9 (na tomto obr\u00e1zku \u017eensk\u00e9) chromoz\u00f3my po\u010das delenia sa bunky\nPloidia\nBli\u017e\u0161ie inform\u00e1cie v hlavnom \u010dl\u00e1nku: Ploidia\nPohlavn\u00e9 rozmno\u017eovanie prim\u00e1rne vzniklo preto, aby bolo organizmom umo\u017enen\u00e9 tvori\u0165 potomstvo s unik\u00e1tnou genetickou v\u00fdbavou. To je mo\u017en\u00e9 dosiahnu\u0165 bu\u010f v\u00fdmenou g\u00e9nov medzi dvoma organizmami, alebo (a to je \u010dastej\u0161\u00ed pr\u00edpad) spojen\u00edm buniek dvoch organizmov, z ktor\u00fdch ka\u017ed\u00fd nesie svoje g\u00e9ny. Po\u010det g\u00e9nov, ktor\u00e9, pokia\u013e s\u00fa v\u0161etky funk\u010dn\u00e9, pokr\u00fdvaj\u00fa v\u0161etky \u017eivotn\u00e9 funkcie organizmov, sa naz\u00fdva haploidn\u00fd po\u010det. Haploidn\u00fd po\u010det je minim\u00e1lny po\u010det g\u00e9nov, ktor\u00e9 m\u00f4\u017ee \u017eiv\u00fd organizmus vo svojich bunk\u00e1ch obsahova\u0165. V\u00e4\u010d\u0161ina eukaryotick\u00fdch organizmov je v\u0161ak diploidn\u00fdch, \u010do znamen\u00e1, \u017ee skr\u00fdvaj\u00fa vo svojich jadr\u00e1ch dve chromoz\u00f3mov\u00e9 s\u00fabory. Je mo\u017en\u00e9 ma\u0165 v jadre viac ako 2 chromoz\u00f3mov\u00e9 s\u00fabory, vtedy hovor\u00edme o polyploidii. Polyploidia je v\u0161ak v\u0161eobecne ne\u017eiaduca, hoci k nej v pr\u00edrode ob\u010das doch\u00e1dza. Ak by sa v\u0161ak spojili dve bunky s najbe\u017enej\u0161ou, diploidnou sadou chromoz\u00f3mov, vzniknut\u00fd jedinec by bol tetraploidn\u00fd, \u010di\u017ee by mal a\u017e 4 s\u00fabory chromoz\u00f3mov. Preto je d\u00f4le\u017eit\u00e9, aby sp\u00e1jaj\u00face sa bunky mali len haploidn\u00fa sadu chromoz\u00f3mov a ich spojen\u00edm by vznikol diploidn\u00fd jedinec. Z tohto d\u00f4vodu vzniklo tzv. reduk\u010dn\u00e9 delenie alebo mei\u00f3za. Mei\u00f3za je zvl\u00e1\u0161tnym typom delenia, pri ktorej namiesto dvoch dc\u00e9rskych buniek vznikaj\u00fa a\u017e 4 dc\u00e9rske bunky, ale ka\u017ed\u00e1 len s haploidn\u00fdm po\u010dtom chromoz\u00f3mov. Mei\u00f3za je z\u00e1kladn\u00fdm sp\u00f4sobom vzniku pohlavn\u00fdch buniek. Len v\u00fdnimo\u010dne doch\u00e1dza k opa\u010dnej taktike \u2013 spl\u00fdvaj\u00face bunky maj\u00fa diploidn\u00e9 s\u00fabory chromoz\u00f3mov a nakr\u00e1tko vznikne tetraploidn\u00fd jedinec, z ktor\u00e9ho vznikne reduk\u010dn\u00fdm delen\u00edm haploidn\u00e9 potomstvo. Tento sp\u00f4sob pohlavn\u00e9ho mno\u017eenia bol pozorovan\u00fd napr\u00edklad u niektor\u00fdch kme\u0148ov kvasiniek Saccharomyces cerevisiae.[1]\nMei\u00f3za\nBli\u017e\u0161ie inform\u00e1cie v hlavnom \u010dl\u00e1nku: Mei\u00f3za", "metadata": {"source": "data\\Pohlavn\u00e9_rozmno\u017eovanie.txt"}, "type": "Document"}}