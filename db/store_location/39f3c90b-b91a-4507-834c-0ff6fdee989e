{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Pelik\u00e1n ku\u010derav\u00fd\nStupe\u0148 ohrozenia\n(glob\u00e1lne[1])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Verterbata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathe)\nRad (ordo) pelik\u00e1notvar\u00e9 (Pelecaniformes)\n\u010ce\u013ea\u010f (familia) pelik\u00e1novit\u00e9 (Pelecanidae)\nRod (genus) pelik\u00e1n (Pelecanus)\nDruh (species) pelik\u00e1n ku\u010derav\u00fd (Pelecanus crispus\nBinomick\u00e9 meno=Pelecanus crispus)\nVedeck\u00fd n\u00e1zov\npelik\u00e1n ku\u010derav\u00fd\nBurch, 1832\nSynonym\u00e1\npelik\u00e1n br\u010dkav\u00fd,\npelik\u00e1n chochlat\u00fd\nMapa roz\u0161\u00edrenia pelik\u00e1na ku\u010derav\u00e9ho\nHniezdiaci, v\u00fdskyt v letnom obdob\u00ed\nHniezdiaci, celoro\u010dn\u00fd v\u00fdskyt\nMigruj\u00faci\nNehniezdiaci\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nVajce\nPelik\u00e1n ku\u010derav\u00fd (in\u00e9 n\u00e1zvy: pelik\u00e1n br\u010dkav\u00fd, pelik\u00e1n chochlat\u00fd[2]; lat. Pelecanus crispus) je druh vt\u00e1ka z \u010de\u013eade pelik\u00e1novit\u00e9. Pelik\u00e1n ku\u010derav\u00fd patr\u00ed v Eur\u00f3pe medzi najv\u00e4\u010d\u0161ie vodn\u00e9 vt\u00e1ky. \u017dije na plytk\u00fdch jazer\u00e1ch a v delt\u00e1ch riek juhov\u00fdchodnej Eur\u00f3py a Ruska pri Stredozemnom mori, \u010ciernom mori, Azovskom a Kaspickom mori, pri Aralskom a Balcha\u0161skom jazere.[3] Pod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov pelik\u00e1n ku\u010derav\u00fd patr\u00ed medzi takmer ohrozen\u00e9 druhy, trend celkovej popul\u00e1cie je klesaj\u00faci. V deviatich krajin\u00e1ch hniezdi pravidelne, z nich v jednej m\u00e1 stabiln\u00e9 stavy (Rumunsko), v troch st\u00fapaj\u00faci trend (Gr\u00e9cko, Turecko a Alb\u00e1nsko) a vo zvy\u0161n\u00fdch \u0161tyroch m\u00e1 kol\u00edsav\u00fd trend (Rusko, Bulharsko, Ukrajina a \u010cierna Hora). V mnoh\u00fdch \u0161t\u00e1toch mimo Eur\u00f3py jeho stavy klesaj\u00fa (Mongolsko, Uzbekistan, Turkmenistan a v \u010dasti Kazachstanu), pri\u010dom v Kazachstane st\u00fapaj\u00fa. Popul\u00e1cia v Kazachstane t\u00fdm m\u00f4\u017ee predstavova\u0165 29 \u2013 47% celkovej popul\u00e1cie druhu. Po\u010det ohrozuj\u00facich faktorov ost\u00e1va st\u00e1le rovnak\u00fd a okrem toho popul\u00e1cia v juhov\u00fdchodnej Eur\u00f3pe je \u00faplne z\u00e1visl\u00e1 na \u0430plik\u00e1cii mana\u017ementsk\u00fdch \u043epatren\u00ed.[1]\nOpis\nJe to najv\u00e4\u010d\u0161\u00ed druh pelik\u00e1na v Eur\u00f3pe. Aj napriek svojej ve\u013ekosti a v\u00e1he je to v\u00fdkonn\u00fd letec, v\u00fdborne placht\u00ed na ve\u013ek\u00fdch \u0161irok\u00fdch kr\u00eddlach. M\u00e1 striebristobiele sfarbenie, iba \u0161pi\u010dky kr\u00eddel s\u00fa \u010dierne. Vak pod zob\u00e1kom je oran\u017eovo\u010derven\u00fd, zob\u00e1k svetlo\u017elt\u00fd, s oran\u017eov\u00fdm koncom.\nS\u00fahrnn\u00e9 inform\u00e1cie\nD\u013a\u017eka: 1,6 \u2013 1,8 m\nHmotnos\u0165: 10 \u2013 13 kg\nOperenie: Pohlavia s\u00fa si podobn\u00e9\nV\u00fdskyt: Jv. Eur\u00f3pa, j. a jz. \u00c1zia, sv. Afrika\nMigr\u00e1cia: \u010ciasto\u010dne s\u0165ahovav\u00fd\nStatus: Menej ohrozen\u00fd\nBiotopy v\u00fdskytu: Stojat\u00e9 vody, te\u010d\u00face vody, pobre\u017eia a pobre\u017en\u00e9 vody\nV\u00fdskyt a stav na Slovensku\nPelik\u00e1n ku\u010derav\u00fd len n\u00e1hodne zalet\u00ed na Slovensko. Existuj\u00fa len dve dolo\u017een\u00e9 pozorovania. Prv\u00e9 je zo 7. j\u00fana 1980 na lokalite Senianske rybn\u00edky dolo\u017een\u00e9 fotodokument\u00e1ciou[3] a druh\u00e9 30. decembra 2009 na Hru\u0161ovskej zdr\u017ei na Dunaji.[4], takisto dolo\u017een\u00e9 fotografiami a pozorovania in\u00fdch pozorovate\u013e a\u017e do febru\u00e1ra 2010. [5]\nEkosozologick\u00fd status v roku 1995 Im - nezaraden\u00fd migrant, resp. nehniezdi\u010d. V roku 1998 \u017eiadny.[3] V roku 2001 \u017eiadny.[6] V roku 2014 \u017eiadny.[7][8][9] Eur\u00f3psky ochran\u00e1rsky status SPEC1 - druhy vyskytuj\u00face sa v Eur\u00f3pe, vy\u017eaduj\u00face celosvetov\u00fa ochranu ako glob\u00e1lne ohrozen\u00e9. Stupe\u0148 ohrozenia V - zranite\u013en\u00fd druh.[3]\nHniezdenie\n\u010casto hniezdia vo ve\u013ek\u00fdch kol\u00f3ni\u00e1ch, pri\u010dom jeden p\u00e1r spravidla vyvedie iba jedno ml\u00e1\u010fa. Vo veku troch alebo \u0161tyroch t\u00fd\u017ed\u0148ov sa ml\u00e1\u010fat\u00e1 zhroma\u017e\u010fuj\u00fa do \u201e\u0161k\u00f4lok\u201c a starostlivos\u0165 rodi\u010dov sa obmedzuje iba na k\u0155menie. Vo veku \u0161iestich t\u00fd\u017ed\u0148ov ml\u00e1\u010fat\u00e1 za\u010d\u00ednaj\u00fa lovi\u0165 samostatne a o mesiac sa pok\u00fasia o svoj prv\u00fd let.\nPotrava\nPelik\u00e1n ku\u010derav\u00fd sa \u017eiv\u00ed r\u00f4znymi rybami. Denne spotrebuje priemerne kilogram potravy. Koris\u0165 lov\u00ed z hladiny pon\u00e1ran\u00edm hlavy a prednej \u010dasti tela. Niekedy lovia pelik\u00e1ny spolo\u010dne \u2013 vytvoria polkruhovit\u00fa rojnicu, v ktorej ryby na\u017een\u00fa na plyt\u010dinu, kde ich potom \u013eahko pochytaj\u00fa do ve\u013ek\u00fdch zob\u00e1kov.\nOchrana\nOhrozen\u00fd je viacer\u00fdmi faktormi, ako s\u00fa melior\u00e1cie, zne\u010distenie a prenasledovanie ryb\u00e1rmi. V s\u00fa\u010dasnosti je tento druh zaraden\u00fd do kateg\u00f3rie \u201emenej ohrozen\u00fd\u201c a jeho pre\u017eitie z\u00e1vis\u00ed od ochran\u00e1rskych opatren\u00ed.\nReferencie\n\u2191 a b IUCN Red list 2018.2. Pr\u00edstup 4. janu\u00e1ra 2019.\n\u2191 KOVALIK, Peter, et al. Slovensk\u00e9 men\u00e1 vt\u00e1kov sveta [online]. Bratislava: SOS/BirdLife Slovensko, 2010 (2016), rev. 2016-10-23, [cit. 2016-12-12]. Dostupn\u00e9 online.\n\u2191 a b c d DANKO, \u0160tefan; DAROLOV\u00c1, Al\u017ebeta; KRI\u0160T\u00cdN, Anton, et al. Roz\u0161\u00edrenie vt\u00e1kov na Slovensku. Bratislava : Veda, 2002. Autor druhu \u0160tefan Danko. ISBN 80-224-0714-3. Kapitola Pelik\u00e1n ku\u010derav\u00fd, s. 80 - 81.\n\u2191 \u0160RANK, Vladim\u00edr. 11. spr\u00e1va Faunistickej komisie Slovenskej ornitologickej spolo\u010dnosti/BirdLife Slovensko The 11th report of the Rarities Committee of the Slovak Ornithological Society/BirdLife Slovakia. Tichodroma, ro\u010d. 23, \u010d\u00eds. 2011, s. 77 - 79. Dostupn\u00e9 online [cit. 2018-08-31].", "metadata": {"source": "data\\Pelik\u00e1n_ku\u010derav\u00fd.txt"}, "type": "Document"}}