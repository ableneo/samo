{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "V\u0155ba biela sm\u00fato\u010dn\u00e1\nV\u0155ba biela (Salix alba L.) je listnat\u00fd dvojdom\u00fd strom z rodu v\u0155ba (Salix).\nVzh\u013ead\nV\u0155ba je ker, nesk\u00f4r strom. V\u0155ba biela je drevina s rovn\u00fdm kme\u0148om a metlovitou, vysoko posadenou korunou. M\u00f4\u017ee dorasta\u0165 do v\u00fd\u0161ky okolo 30 metrov. Priemer kme\u0148a b\u00fdva a\u017e 2 metre a pri star\u0161\u00edch stromoch b\u00fdva skoro v\u017edy vyhnut\u00fd. Kon\u00e1re s\u00fa tenk\u00e9, v ostrom uhle odst\u00e1vaj\u00fa od kme\u0148a a t\u00fdm dostato\u010dne vyp\u013a\u0148aj\u00fa korunu. Strom je charakteristick\u00fd v\u00fdbornou v\u00fdmladkovos\u0165ou kdeko\u013evek na kmeni a na pni. To bol d\u00f4vod upravovania v\u0155b takzvane \u201ena hlavu\u201c. Sfarbenie pr\u00fatia na v\u00fdhonkoch je n\u00e1padn\u00e9, preva\u017euje \u0161pinavo \u010derven\u00e1, ale vyskytuje sa aj jasne \u010derven\u00e1, oran\u017eov\u00e1 a aj \u017elt\u00e1. Jednoro\u010dn\u00e9 kon\u00e1riky b\u00fdvaj\u00fa v\u017edy aspo\u0148 mierne previsnut\u00e9.\nK\u00f4ra\nK\u00f4ra b\u00fdva na kmeni spo\u010diatku hladk\u00e1, tmavosiv\u00e1 nesk\u00f4r pozd\u013a\u017ene rozpukan\u00e1 a \u0161edo hned\u00e1. Striedav\u00e9 listy s\u00fa kopijovit\u00e9, 7 \u2013 11 cm dlh\u00e9. Stopka listov so \u017eliazkami pri b\u00e1ze listu. Z vrchnej strany s\u00fa listy matn\u00e9 a leskl\u00e9, na spodnej strane \u0161edo zelen\u00e9, \u0161edo biele a rovnobe\u017ene chlpat\u00e9. Ochlpenie listov sa men\u00ed. Na jese\u0148 l\u00edstie jemne zo\u017eltne, zosivie a opad\u00e1va. V\u0155ba biela kvitne ka\u017edoro\u010dne pribli\u017ene od desiateho roku. Po zrezan\u00ed zo za\u010diatku nekvitne alebo len minim\u00e1lne.\nSemeno\nSemeno je drobn\u00e9 a vetrom je odn\u00e1\u0161an\u00e9 \u010faleko od dreviny. Semeno je zo za\u010diatku vysoko kl\u00ed\u010div\u00e9. Kl\u00ed\u010divos\u0165 r\u00fdchlo kles\u00e1 a po vyschnut\u00ed semena sa str\u00e1ca \u00faplne. Pri vhodn\u00fdch podmienkach m\u00f4\u017ee semeno vykl\u00ed\u010di\u0165 u\u017e za pol d\u0148a.\nP\u00fa\u010diky\nP\u00fa\u010diky s\u00fa ku\u017ee\u013eovit\u00e9, tup\u00e9, hnedozelen\u00e9 a chlpat\u00e9. V\u0155ba biela je dvojdom\u00e1 drevina, kvitne vzpriamen\u00fdmi jah\u0148adami, ktor\u00e9 s\u00fa \u00fazko valcovit\u00e9 (40 \u2013 60 x 5 \u2013 8 mm ve\u013ek\u00e9). Kvitne kr\u00e1tko po pu\u010dan\u00ed listov koncom apr\u00edla a v m\u00e1ji. Plody, tobolky, dozrievaj\u00fa po 5 t\u00fd\u017ed\u0148och.\nSemen\u00e1\u010dik\nSemen\u00e1\u010dik je \u00fatly, s drobn\u00fdmi kl\u00ed\u010dnymi listami, zo za\u010diatku citliv\u00fd na dostatok svetla a vlahy. V zatienen\u00ed kl\u00ed\u010dky r\u00fdchlo hyn\u00fa. V priazniv\u00fdch podmienkach a v prvom roku dosiahne 30 \u2013 50 centimetrov. V \u010fal\u0161\u00edch rokoch sa stup\u0148uje v\u00fd\u0161kov\u00fd pr\u00edrastok a\u017e na meter za rok. V desiatom roku m\u00f4\u017ee v\u0155ba biela dosiahnu\u0165 v\u00fd\u0161ky 8 \u2013 12 metrov, v 20 rokoch 16 \u2013 20 metrov a v 30 rokoch a\u017e 22 \u2013 25 metrov. Vo veku 25 \u2013 30 rokov hmotn\u00fd pr\u00edrastok u\u017e silne kles\u00e1.\nKore\u0148ov\u00fd syst\u00e9m\nKore\u0148ov\u00fd syst\u00e9m je rozvinut\u00fd \u010faleko od kme\u0148a, nezasahuje s\u00edce do ve\u013ekej h\u013abky, ale drevinu upev\u0148uje aj v bahnistom p\u00f4dnom materi\u00e1li. Ve\u013ek\u00e9 mno\u017estvo krat\u0161\u00edch kore\u0148ov smeruje do h\u013abky \u010d\u00edm dobre br\u00e1nia podm\u00fdvaniu. V\u0155ba biela \u013eahko tvor\u00ed advent\u00edvne korene z k\u00f4ry do novo naplavovan\u00e9ho materi\u00e1lu, na druhej strane jej nevad\u00ed odnos p\u00f4dy a obna\u017eovanie kore\u0148ov.\nAk st\u00fapne hladina vody nad p\u00f4dny povrch na dlh\u0161iu dobu, vyrast\u00fa niekedy cel\u00e9 trsy advent\u00edvnych kore\u0148ov na spodnej strane kme\u0148a, pomocou nich m\u00f4\u017eeme nesk\u00f4r zisti\u0165, ako vysoko siahala voda. Zvalen\u00e9 alebo aj ulomen\u00e9 kmene na povrchu p\u00f4dy zakorenia a rast\u00fa \u010falej. Korene m\u00f4\u017eu vyrasta\u0165 aj vy\u0161\u0161ie nad zemou do dut\u00e9ho, zhnit\u00e9ho kme\u0148a. Trval\u00e9 vykon\u00e1rovanie s\u00edce sp\u00f4sobuje r\u00fdchlu hnilobu vo vn\u00fatri kme\u0148a, ale v\u00fdmladkovos\u0165 z okrajov\u00fdch vrstiev kme\u0148a trv\u00e1 a\u017e do staroby, kedy u\u017e z kme\u0148a zost\u00e1vaj\u00fa len trosky. Vo vyhnit\u00fdch hlav\u00e1ch \u010dasto vykl\u00ed\u010dia r\u00f4zne byliny a niekedy aj dreviny. V\u0155ba biela ve\u013emi dobre koren\u00ed z ty\u010d\u00ed, aj ve\u013emi siln\u00fdch. V nieko\u013ek\u00fdch rokoch tak vznikn\u00fa pekn\u00e9 stromy, podobne ako u topo\u013eov. Kore\u0148ov\u00e9 v\u00fdhonky sa nevytv\u00e1raj\u00fa. Zverou a dobytkom b\u00fdva menej po\u0161kodzovan\u00e1 ne\u017e in\u00e9 v\u0155by, preto\u017ee listy a k\u00f4ra b\u00fdvaj\u00fa dos\u0165 hork\u00e9.\nPo\u0161kodenie hmyzom\nV\u0155ba b\u00fdva naj\u010dastej\u0161ie po\u0161kodzovan\u00e1 po\u017eieran\u00edm liskavkou dvadsa\u0165bodkovou (Chrysomela vigintipunctata) (Sc.), listovn\u00ed\u010dkom (Phyllocnistis Zell.) a peniarkou (Aphrophora).\nPo\u0161kodenie liskavkou sa prejavuje prederaven\u00edm listov a ich bo\u010dn\u00fdm ob\u017eran\u00edm. Spodn\u00e1 strana listu je v\u0161ak skeletovan\u00e1 (ale bez poru\u0161enia \u017eilnatiny). Po\u0161kodenie sa naj\u010dastej\u0161ie objavuje na jar a na za\u010diatku leta. Najviac b\u00fdvaj\u00fa napadnut\u00e9 a po\u0161kodzovan\u00e9 jedince pozd\u013a\u017e vodn\u00fdch tokov.\nPri po\u0161koden\u00ed listovn\u00ed\u010dkom s\u00fa na listoch pr\u00edtomn\u00e9 strieborn\u00e9 miny pod poko\u017ekou, kon\u010diace na okraji listov a v tomto mieste b\u00fdva list prehnut\u00fd. Po\u0161kodenie je najn\u00e1padnej\u0161ie na jar, vyskytuje sa v\u0161ak aj nesk\u00f4r.\nPeniarka po\u0161kodzuje v\u0155by penov\u00fdmi v\u00fdlu\u010dkami, v ktor\u00fdch sa nach\u00e1dzaj\u00fa larvy hmyzu, listy b\u00fdvaj\u00fa deformovan\u00e9. Z\u00e1mena tohto po\u0161kodenia je nepravdepodobn\u00e1\nV\u00fdznam\nZ k\u00f4ry sa z\u00edskavalo trieslo a salic\u00edn pre farmaceutick\u00fd priemysel. Teraz v\u0155bov\u00fa k\u00f4ru vcelku vytla\u010dili syntetick\u00e9 zl\u00fa\u010deniny. Na lie\u010dbu sa vyu\u017e\u00edvali okrem k\u00f4ry stromu aj sam\u010die jah\u0148ady. K\u00f4ra sa zbierala na prelome febru\u00e1ra a marca do kvitnutia. Droga sa pou\u017e\u00edvala ako prostriedok, ktor\u00fd zastavuje krv\u00e1canie, proti z\u00e1palom, pri hna\u010dk\u00e1ch a kataroch \u017eal\u00fadka. Odvar zo sam\u010d\u00edch kvetov sa dodnes pou\u017e\u00edva pri z\u00e1paloch obli\u010diek. Pou\u017e\u00edva sa aj vo veterin\u00e1rstve.\nPre v\u0155by je charakteristick\u00e1 vysok\u00e1 schopnos\u0165 kr\u00ed\u017eenia. Kritick\u00fdm \u0161t\u00fadiom v ter\u00e9ne, ako aj pestovan\u00edm v kult\u00fare sa uk\u00e1zalo, \u017ee mno\u017estvo ud\u00e1van\u00fdch kr\u00ed\u017eencov na \u00fazem\u00ed \u010ceska je prehnan\u00e9 a v skuto\u010dnosti sa spont\u00e1nne kr\u00ed\u017eence vyskytuj\u00fa pomerne zriedka.\nEkol\u00f3gia druhu", "metadata": {"source": "data\\V\u0155ba_biela.txt"}, "type": "Document"}}