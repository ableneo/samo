{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Dalmat\u00ednsky pes \u2013 v\u00fdstavn\u00fd postoj\nDoberman \u2013 v\u00fdstavn\u00fd postoj\nHandling je kynologick\u00fd term\u00edn pre predvedenie vystavovan\u00e9ho psa vo v\u00fdstavnom kruhu. Handler je potom ten, kto vykon\u00e1va handling.\nHlavn\u00e9 umenie handlingu spo\u010d\u00edva v spr\u00e1vnom predveden\u00ed psa tak, aby vynikli jeho dobr\u00e9 vlastnosti (exteri\u00e9rov\u00e9 vlastnosti i v\u00fdstavn\u00e1 discipl\u00edna) a z\u00e1rove\u0148 aby sa \u201eskryli\u201c, resp. bagatelizovali jeho drobn\u00e9 nedostatky.\nCie\u013e handlingu\nCie\u013eom handlera je okrem u\u017e uveden\u00e9ho z\u00e1kladn\u00e9ho princ\u00edpu predvies\u0165 psa tak, aby bol na poh\u013ead zauj\u00edmav\u00fd pre div\u00e1kov, ale predov\u0161etk\u00fdm, aby si mohol v\u0161etky jeho kvality v pokoji prezrie\u0165 rozhodca. Handler nesmie st\u00e1\u0165 rozhodcovi vo v\u00fdh\u013eade na psa a mus\u00ed rozhodcovi poskytn\u00fa\u0165 maxim\u00e1lny komfort pri posudzovan\u00ed. Povinnos\u0165ou handlera je tie\u017e psa na v\u00fdstavu pripravi\u0165 (vycvi\u010di\u0165 v\u00fdstavnej drez\u00fare, upravi\u0165 exteri\u00e9r a pod.) a hlavne v kruhu dokonale ovl\u00e1da\u0165 \u2013 zabr\u00e1ni\u0165 ne\u017eiaducemu spr\u00e1vaniu psa.\nV\u00fdstavy psov\nHandling je \u010dinnos\u0165, ktor\u00e1 sa vykon\u00e1va v\u00fdlu\u010dne na v\u00fdstav\u00e1ch psov. Na tento \u00fa\u010del sa handling tr\u00e9nuje a tu sa prezentuje vystavovate\u013e (handler) so svojim psom.\nTypy v\u00fdstav a v\u00fdstavn\u00e9 poriadky\nMedzin\u00e1rodn\u00e9 \u2013 organizovan\u00e9 pod\u013ea v\u00fdstavn\u00e9ho poriadku FCI\nN\u00e1rodn\u00e9 a celo\u0161t\u00e1tne \u2013 organizovan\u00e9 pod\u013ea n\u00e1rodn\u00e9ho v\u00fdstavn\u00e9ho poriadku, na Slovensku pod\u013ea v\u00fdstavn\u00e9ho poriadku SKJ\nKlubov\u00e9 a \u0161peci\u00e1lne \u2013 organizovan\u00e9 pod\u013ea v\u00fdstavn\u00e9ho poriadku pr\u00edslu\u0161n\u00e9ho chovate\u013esk\u00e9ho klubu\nHandler mus\u00ed dokonale ovl\u00e1da\u0165 v\u00fdstavn\u00fd poriadok, pod\u013ea ktor\u00e9ho je usporiadan\u00e1 konkr\u00e9tna v\u00fdstava. V\u00fdstavn\u00fd poriadok toti\u017e presne ur\u010duje postup vystavovania, povinnosti a pr\u00e1va handlera. Ur\u010duje aj niektor\u00e9 z\u00e1kazy, ktor\u00e9 mus\u00ed handler tie\u017e ovl\u00e1da\u0165. Na Slovensku je to napr\u00edklad z\u00e1kaz doublehandlingu alebo tie\u017e \u00fapravy exteri\u00e9ru psa priamo na v\u00fdstave.\nVystavovanie\nPriebeh vystavovania\nPriebeh vystavovania popisuje pr\u00edslu\u0161n\u00fd v\u00fdstavn\u00fd poriadok, ale obvykle je \u0161tandardn\u00fd. Najsk\u00f4r nast\u00fapia vystavovan\u00ed psi spolu s handlermi do kruhu. Nastupuj\u00fa psi pod\u013ea jednotliv\u00fdch tried (\u010di\u017ee napr. v\u0161etci psi triedy otvorenej) a pod\u013ea pohlavia (obvykle najsk\u00f4r psi a potom suky). V pr\u00edpade \u017ee je viac psov ako sa re\u00e1lne vmest\u00ed do kruhu, rozhodca ur\u010d\u00ed rozdelenie. V niektor\u00fdch pr\u00edpadoch rozdelenie ur\u010duje u\u017e v\u00fdstavn\u00fd poriadok. V slovensk\u00fdch pomeroch sa v\u0161ak toto u v\u00e4\u010d\u0161iny plemien nest\u00e1va.\nPo n\u00e1stupe rozhodca prekontroluje jednotlivo ka\u017ed\u00e9ho psa. Handler predvedie psa, rozhodca sa pribl\u00ed\u017ei ku psovi a nech\u00e1 ho p\u00e1r sek\u00fand zozn\u00e1mi\u0165 sa so svojim telesn\u00fdm pachom. Potom skontroluje psovi zuby (detailnos\u0165 kontroly je individu\u00e1lna pod\u013ea plemena a rozhodcu). Zuby m\u00f4\u017ee prekontrolova\u0165 priamo rozhodca, ale je obvykl\u00e9 (a z h\u013eadiska v\u00fdchovy psa i lep\u0161ie) ke\u010f tlamu psovi roztvor\u00ed handler. U psov (samcov) n\u00e1sledne rozhodca prekontroluje i varlat\u00e1.\nV tejto f\u00e1ze sa m\u00f4\u017ee rozhodca p\u00fdta\u0165 na vek, pr\u00edpadne in\u00e9 fakty o zvierati. V pr\u00edpade pochybnost\u00ed m\u00f4\u017ee da\u0165 prekontrolova\u0165 pr\u00edslu\u0161nos\u0165 psa do triedy.\nSkontrolovan\u00ed psi sa radia na opa\u010dnej strane kruhu ako \u010dakaj\u00faci. Po skontrolovan\u00ed v\u0161etk\u00fdch psov, d\u00e1 rozhodca handlerom povel, aby dali psov do pohybu. Obvykle to znamen\u00e1 poklus v kruhu, rozhodca v\u0161ak m\u00f4\u017ee da\u0165 aj in\u00fd povel (priamo dopredu-dozadu, do L-ka, do T-\u010dka). Pri pokluse porovn\u00e1va rozhodca kvalitu pohybu.\nN\u00e1sledne prich\u00e1dza f\u00e1za individu\u00e1lneho posudzovania. Handler postav\u00ed psa do v\u00fdstavn\u00e9ho postoja pred rozhodcom. Je \u017eiad\u00face, aby pes zotrval ist\u00fa dobu vo v\u00fdstavnom postoji, aby mal rozhodca dostatok \u010dasu na pos\u00fadenie. Nie je v\u0161ak nutn\u00e9, aby st\u00e1l \u00faplne bez pohybu. Handler m\u00f4\u017ee raz za \u010das so psom spravi\u0165 oto\u010dku (previes\u0165 ho okolo seba a znova postavi\u0165 do postoja), alebo inak ho rozpt\u00fdli\u0165. Nesmie t\u00fdm ale prek\u00e1\u017ea\u0165 rozhodcovi vo v\u00fdkone posudzovania. Handler st\u00e1le stoj\u00ed za psom, resp. z boku psa tak, aby pes bol neust\u00e1le medzi handlerom a rozhodcom.\nRozhodca najsk\u00f4r pop\u00ed\u0161e celkov\u00fd vzh\u013ead psa a potom sa venuje jednotliv\u00fdm detailom exteri\u00e9ru, pohybu a povahy. Posudok diktuje zapisovate\u013eovi. Rozhodca m\u00f4\u017ee vykona\u0165 tzv. test reakcie psa. Na psa m\u00f4\u017ee cmukn\u00fa\u0165, pon\u00faknu\u0165 mu pamlsok alebo up\u00fata\u0165 ho gestom. Hodnot\u00ed reakciu psa na podnet. Nie je \u017eiad\u00face, aby handler reagoval namiesto psa. V pr\u00edpade pochybnost\u00ed o kvalite pohybu m\u00f4\u017ee da\u0165 rozhodca handlerovi povel na individu\u00e1lny pohyb (kruh, resp. in\u00e9 zmienen\u00e9 formy).\nN\u00e1sledne rozhodca m\u00f4\u017ee da\u0165 znova zvierat\u00e1 do pohybu, alebo ich rovno rozostav\u00ed pod\u013ea poradia, v akom predpoklad\u00e1 ich umiestnenie. Toto poradie m\u00f4\u017ee ale kedyko\u013evek zmeni\u0165, a\u017e do sam\u00e9ho vyhl\u00e1senia v\u00fdsledku. Ak nie je rozhodnut\u00fd, m\u00f4\u017ee da\u0165 najlep\u0161\u00edch jedincov nast\u00fapi\u0165 samostatne a znova posudzova\u0165, alebo ich da\u0165 znova beha\u0165.\nNa z\u00e1ver rozhodca op\u00ed\u0161e cel\u00e9mu publiku a hlavne handlerom ka\u017ed\u00e9ho psa, porovn\u00e1 ich s konkurentmi a vyzdvihne hlavn\u00e9 dobr\u00e9 a zl\u00e9 vlastnosti. Toto v\u0161ak nie je povinnos\u0165 rozhodcu \u2013 nemo\u017eno od neho toto z\u00e1vere\u010dn\u00e9 vyst\u00fapenie vy\u017eadova\u0165. Po z\u00e1vere\u010dnej re\u010di udel\u00ed rozhodca zn\u00e1mky a poradie, pr\u00edpadne tituly v\u00ed\u0165azom.\nV\u00ed\u0165azi n\u00e1sledne postupuj\u00fa do \u010fal\u0161ieho kola o \u010fal\u0161ie tituly \u2013 v z\u00e1vislosti od typu v\u00fdstavy. Tam v\u0161ak u\u017e posudzovanie prebieha r\u00fdchlej\u0161ie a jednoduch\u0161ie.\nTypy vystavovania r\u00f4znych plemien", "metadata": {"source": "data\\Handling_(kynol\u00f3gia).txt"}, "type": "Document"}}