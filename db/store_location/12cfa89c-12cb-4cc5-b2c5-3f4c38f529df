{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Borovica sto\u010den\u00e1\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) rastliny (Plantae,Vegetabilia)\nPodr\u00ed\u0161a (subregnum) zelen\u00e9 (Viridiplantae, Chlorobionta)\nV\u00fdvojov\u00e1 l\u00ednia cievnat\u00e9 (Tracheophyta)\nV\u00fdvojov\u00e1 vetva semenn\u00e9 (Spermatophyta)\nSkupina nahosemenn\u00e9 (Gymnospermae)\nOddelenie borovicorasty (Pinophyta)\nTrieda (classis) ihli\u010dnany (Pinopsida)\n\u010ce\u013ea\u010f (familia) borovicovit\u00e9 (Pinaceae)\nRod (genus) borovica (Pinus)\nDruh (species) borovica sto\u010den\u00e1 (Pinus contorta)\nVedeck\u00fd n\u00e1zov\nPinus contorta\nDouglas ex Loudon, 1838\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nBorovica sto\u010den\u00e1 alebo borovica pokr\u00faten\u00e1 (Pinus contorta) je severoamerick\u00fd druh dvojihli\u010dnanovej borovice. Svoj n\u00e1zov dostala pod\u013ea ihl\u00edc, v\u00e4\u010d\u0161inou kos\u00e1kovito pokr\u00faten\u00fdch, dos\u0165 husto obrastajuc\u00edch vetvi\u010dky. Je ve\u013emi variabiln\u00e1 a ako typick\u00fd \u201epionier\u201c obsadzuje l\u00e1vov\u00e9 polia a plochy po po\u017eiaroch. Je ve\u013emi svetlomiln\u00e1, av\u0161ak v ostatn\u00fdch n\u00e1rokoch ve\u013emi skromn\u00e1. Spo\u010diatku rastie ve\u013emi r\u00fdchlo, skoro v\u0161ak svoj rast kon\u010d\u00ed a za\u010d\u00edna plodi\u0165. V strednej Eur\u00f3pe sa be\u017ene vyskytuj\u00fa v\u0161etky poddruhy.\nSynonym\u00e1\nPinus murrayana Balf.\nPinus Bolanderi Parlatore\nPinus muricata Bolander\nVzh\u013ead\nBorka tenk\u00e1 a hladk\u00e1, v dospelosti tmavo \u010dervenohned\u00e1, rozprask\u00e1vaj\u00face sa do \u0161up\u00edn. Letorasty zelen\u00e9, lys\u00e9, v priebehu jedn\u00e9ho roka vytv\u00e1ra \u010dasto 2 l\u00f4\u017eka. Pupene pozd\u013a\u017ene vajcovit\u00e9, 12 mm, \u010dervenohned\u00e9. \u0160i\u0161ky serot\u00ednne (otv\u00e1raj\u00fa sa obvykle mnoho rokov po dozret\u00ed napr. pri po\u017eiari), kr\u00e1tko stopkat\u00e9, jednotliv\u00e9 alebo po nieko\u013ek\u00fdch pohromade, zna\u010dne asymetrick\u00e9, 2 \u2013 6 \u00d7 2 \u2013 3 cm, so \u0161t\u00edtkami koso\u0161tvorcov\u00fdmi, s mal\u00fdm pupkom a ostr\u00fdmi tenk\u00fdmi hrotmi. Semen\u00e1 ve\u013emi drobn\u00e9, \u010dernasto hned\u00e9.\nEkol\u00f3gia\nTento druh je ve\u013emi variabiln\u00fd, o \u010do, sved\u010dia 3 ve\u013emi rozdielne poddruhy. V jeho celkovom spektre m\u00f4\u017eeme n\u00e1js\u0165 popul\u00e1cie s charakterom klimaxov\u00fdm, rast\u00face v zmesiach s in\u00fdmi druhmi, aj ve\u013emi v\u00fdrazne \u201epionierske\u201c popul\u00e1cie, nezn\u00e1\u0161aj\u00face konkurenciu.\nVertik\u00e1lne roz\u0161\u00edrenie je prakticky od morskej hladiny a\u017e do nadmorskej v\u00fd\u0161ky 3 600 m n. m.\nNa prekryt\u00ed jej are\u00e1lu s are\u00e1lom borovice Banksovej doch\u00e1dza ku kr\u00ed\u017eeniu oboch druhov (Pinus xmurraybanksiana Righter & Stockwell, 1949).\nVyu\u017eitie\nT\u00e1to borovica je hospod\u00e1rsky ve\u013emi v\u00fdznamn\u00fdm druhom. Drevo sa pou\u017e\u00edva ako stavebn\u00fd materi\u00e1l (st\u013apy apod.), alebo ako surovina pre v\u00fdrobu celul\u00f3zy.\nV sadovn\u00edckej tvorbe sa vyu\u017e\u00edva na vys\u00e1dby devastovan\u00fdch pl\u00f4ch a takti\u017e ako doplnkov\u00e1 drevina v\u00e4\u010d\u0161\u00edch parkov\u00fdch \u00faprav.\nZauj\u00edmavosti\nSk\u00f4r pou\u017e\u00edvali indi\u00e1ni ty\u010de na stavbu indi\u00e1nskych stanov (tee-pee) pr\u00e1ve z tejto borovice a odtia\u013e je jej americk\u00fd n\u00e1zov: lodgepole pine (ty\u010dov\u00e1 borovica).\nV sukcesii tejto borovice hraj\u00fa ve\u013ek\u00fa rolu po\u017eiare, po ktor\u00fdch sa st\u00e1va na sp\u00e1lenisk\u00e1ch dominuj\u00facou drevinou. Pre niektor\u00e9 lokality, kde je \u017eiad\u00faca prirodzen\u00e1 sukcesia (napr. n\u00e1rodn\u00e9 parky), s\u00fa po\u017eiare umelo zakladan\u00e9 (tzv. riaden\u00e9 po\u017eiare).\nIn\u00e9 projekty\nCommons\nWikidruhy\nCommons pon\u00faka multimedi\u00e1lne s\u00fabory na t\u00e9mu Borovica sto\u010den\u00e1\nWikidruhy pon\u00fakaj\u00fa inform\u00e1cie na t\u00e9mu Borovica sto\u010den\u00e1\nZdroj\nTento \u010dl\u00e1nok je \u010diasto\u010dn\u00fd alebo \u00fapln\u00fd preklad \u010dl\u00e1nku Borovice pokroucen\u00e1 na \u010deskej Wikip\u00e9dii.\nZdroj: \u201ehttps://sk.wikipedia.org/w/index.php?title=Borovica_sto\u010den\u00e1&oldid=7549118\u201c\nKateg\u00f3rie:\nBorovicovit\u00e9\nIhli\u010dnat\u00e9 stromy\nSkryt\u00e1 kateg\u00f3ria:\nPort\u00e1l:Biol\u00f3gia/Zapojen\u00e9 \u010dl\u00e1nky\nD\u00e1tum a \u010das poslednej \u00fapravy tejto str\u00e1nky: 13. marec 2023, 05:07.", "metadata": {"source": "data\\Borovica_sto\u010den\u00e1.txt"}, "type": "Document"}}