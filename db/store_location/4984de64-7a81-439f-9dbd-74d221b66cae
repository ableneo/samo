{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Mei\u00f3za\nBli\u017e\u0161ie inform\u00e1cie v hlavnom \u010dl\u00e1nku: Mei\u00f3za\nJednobunkov\u00e9 eukaryotick\u00e9 organizmy, napr\u00edklad prvoky alebo kvasinky maj\u00fa telo tvoren\u00e9 len jednou bunkou. T\u00e1 za ur\u010dit\u00fdch okolnost\u00ed m\u00f4\u017ee vst\u00fapi\u0165 do mei\u00f3zy za vzniku pohlavn\u00fdch buniek \u2013 gam\u00e9t. U mnohobunkov\u00fdch organizmov v\u0161ak len v niektor\u00fdch tkaniv\u00e1ch zost\u00e1va zachovan\u00e1 schopnos\u0165 mei\u00f3zy. Po mei\u00f3ze alebo pred \u0148ou bunka e\u0161te niekedy prekon\u00e1va s\u00fabor zmien, ktor\u00e9 ju pripravuj\u00fa na \u00falohu pohlavnej bunky. Prid\u00e1vaj\u00fa sa jej napr\u00edklad organely sl\u00fa\u017eiace na pohyb.\nPohlavie\nBli\u017e\u0161ie inform\u00e1cie v hlavnom \u010dl\u00e1nku: Pohlavie\nNie ka\u017ed\u00e1 haplidn\u00e1 bunka sa m\u00f4\u017ee spoji\u0165 s ka\u017edou. Mo\u017en\u00e9 je spojenie len dvoch buniek rozdielneho pohlavia. Pohlavie je vlastnos\u0165 zabra\u0148uj\u00faca spoji\u0165 sa gam\u00e9te s gam\u00e9tou, ktor\u00e1 m\u00e1 rovnak\u00fa t\u00fato vlastnos\u0165. V\u00e4\u010d\u0161inou je pohlavie dan\u00e9 geneticky, no k jeho v\u00fdvoju \u010di dokonca zmene m\u00f4\u017ee d\u00f4js\u0165 a\u017e v priebehu \u017eivota. Ak je jedinec schopn\u00fd tvori\u0165 sam\u010die aj sami\u010die pohlavn\u00e9 bunky, hovor\u00edme o obojpohlavnosti (hermafrodizme). K jednopohlavnosti, \u010di\u017ee k vzniku dvoch oddelen\u00fdch pohlav\u00ed do\u0161lo pravdepodobne v s\u00favislosti s anizogamiou (nerovnak\u00fdmi pohlavn\u00fdmi bunkami) a pren\u00e1\u0161an\u00edm mimojadrov\u00fdch g\u00e9nov,[2] ktor\u00e9 v drvivej v\u00e4\u010d\u0161ine pr\u00edpadov odovzd\u00e1vaj\u00fa potomstvu iba samice.\nRozdiely medzi jedincami rozdielnych pohlav\u00ed m\u00f4\u017eu by\u0165 nepatrn\u00e9, iba biochemick\u00e9 (napr\u00edklad rozli\u010dn\u00e9 p\u00e1rovacie typy u kvasiniek[1]), m\u00f4\u017eu by\u0165 v stavbe pohlavn\u00fdch buniek (anizogamia), m\u00f4\u017eu siaha\u0165 na \u00farove\u0148 rozdielnej stavby pohlavn\u00fdch org\u00e1nov medzi jedincami opa\u010dn\u00e9ho pohlavia a napokon m\u00f4\u017eu zasahova\u0165 aj tkaniv\u00e1 a org\u00e1ny, ktor\u00e9 s vlastn\u00fdm rozmno\u017eovan\u00edm priamo nes\u00favisia. U jednobunkov\u00fdch organizmov s ve\u013ekostne a tvarovo rovnak\u00fdmi (izogamn\u00fdmi) bunkami sa nehovor\u00ed o sam\u010d\u00edch a sami\u010d\u00edch pohlavn\u00fdch bunk\u00e1ch, ale o bunk\u00e1ch p\u00e1rovac\u00edch typov. Len pokia\u013e s\u00fa bunky anizogamn\u00e9, a jedinec produkuje len jeden ich druh, rozli\u0161uje sa pod\u013ea nich jeho pohlavie. Ako samica sa ozna\u010duje ten jedinec, ktor\u00fd tvor\u00ed v\u00e4\u010d\u0161ie pohlavn\u00e9 bunky a spravidla v men\u0161om po\u010dte. Samec tvor\u00ed men\u0161ie pohlavn\u00e9 bunky, ale je ich viac.\nMechanizmy br\u00e1niace medzidruhov\u00e9mu kr\u00ed\u017eeniu\nOkrem pohlavia, ktor\u00e9 zabra\u0148uje okam\u017eit\u00e9mu kr\u00ed\u017eeniu pohlavn\u00fdch buniek toho ist\u00e9ho jedinca, existuj\u00fa tie\u017e mechanizmy na molekul\u00e1rnej \u00farovni, ktor\u00e9 br\u00e1nia kr\u00ed\u017eeniu naopak pr\u00edli\u0161 odli\u0161n\u00fdch jedincov, \u010di\u017ee jedincov patriacich do nepr\u00edbuzn\u00fdch tax\u00f3nov. Jedn\u00fdm z najjednoduch\u0161\u00edch mechanizmov je r\u00f4zny po\u010det chromoz\u00f3mov v pohlavn\u00fdch bunk\u00e1ch, preto\u017ee diploidn\u00e9 organizmy sa navz\u00e1jom \u010dasto ve\u013emi l\u00ed\u0161ia v po\u010dte chromoz\u00f3mov (napr\u00edklad \u010dlovek m\u00e1 46 chromoz\u00f3mov a gorila 48 chromoz\u00f3mov). \u010eal\u0161ou z\u00e1branou je funk\u010dn\u00e1 odli\u0161nos\u0165 chromoz\u00f3mov r\u00f4znych druhov. Napriek tomu niektor\u00e9 v\u00fdvojovo pr\u00edbuzn\u00e9 druhy je mo\u017en\u00e9 kr\u00ed\u017ei\u0165, hoci ich gam\u00e9ty maj\u00fa odli\u0161n\u00e9 po\u010dty chromoz\u00f3mov. Napr\u00edklad ko\u0148a s 30 chromoz\u00f3mami v pohlavnej bunke je mo\u017en\u00e9 skr\u00ed\u017ei\u0165 so som\u00e1rom, ktor\u00fd m\u00e1 v gam\u00e9te 29 chromoz\u00f3mov. Ich potomok (mul alebo mulica) m\u00e1 v\u0161ak nep\u00e1rny po\u010det chromoz\u00f3mov \u2013 59 a preto nie je schopn\u00fd tvori\u0165 pohlavn\u00e9 bunky a \u010falej sa mno\u017ei\u0165. Bl\u00edzko pr\u00edbuzn\u00e9 druhy s rovnak\u00fdm po\u010dtom chromoz\u00f3mov s\u00fa v\u0161ak schopn\u00e9 plodi\u0165 plodn\u00e9 potomstvo.[3]\nStretnutie pohlavn\u00fdch buniek\nJedn\u00fdm z probl\u00e9mov pohlavn\u00e9ho rozmno\u017eovania je dopravi\u0165 bunky dvoch pohlav\u00ed k sebe a dosiahnu\u0165, aby sa spojili. Bunka rozozn\u00e1 bunku in\u00e9ho pohlavia na z\u00e1klade chemotaxie, no chemotaxia funguje len na mal\u00e9 vzdialenosti. Premiestnenie buniek opa\u010dn\u00fdch pohlav\u00ed do takej bl\u00edzkosti, aby sa mohla uplatni\u0165 chemotaxia, musia preto zabezpe\u010di\u0165 jedince samotn\u00e9.\nNiektor\u00e9 druhy len rozpt\u00fdlia svoje pohlavn\u00e9 bunky do okolia a ich vz\u00e1jomn\u00e9 stretnutie je ponechan\u00e9 \u010disto na n\u00e1hode. Tak\u00fato strat\u00e9giu vyu\u017e\u00edvaj\u00fa napr\u00edklad vetrom opeliv\u00e9 rastliny, alebo ostnatoko\u017ece (Echinodermata). Jednou z jej nev\u00fdhod je v\u0161ak nutnos\u0165 obrovskej nadprodukcie pohlavn\u00fdch buniek, preto\u017ee len m\u00e1lo z nich sa v takom ve\u013ekom priestore \u00faspe\u0161ne stretne. V\u00e4\u010d\u0161ina druhov teda vyvinula \u010fal\u0161ie mechanizmy, ako zariadi\u0165 stretnutie pohlavn\u00fdch buniek. V\u00e4\u010d\u0161inou sa v nich uplat\u0148uj\u00fa rodi\u010dovsk\u00e9 jedince, ale niekedy aj \u010fal\u0161ie jedince \u010di dokonca jedince \u010fal\u0161\u00edch druhov (napr. hmyzom opeliv\u00e9 rastliny). Za t\u00fdmto \u00fa\u010delom sa vyvinuli prim\u00e1rne a sekund\u00e1rne pohlavn\u00e9 znaky a u \u017eivo\u010d\u00edchov sexu\u00e1lne spr\u00e1vanie.\nPohlavn\u00e9 rozmno\u017eovanie u jednotliv\u00fdch skup\u00edn organizmov\nProkaryoty", "metadata": {"source": "data\\Pohlavn\u00e9_rozmno\u017eovanie.txt"}, "type": "Document"}}