{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Dezmog\u00e9nna osifik\u00e1cia\nRast kosti\nPrebieha novotvorbou kostn\u00fdch tr\u00e1mcov priamo vo v\u00e4zive. Za\u010d\u00edna mno\u017een\u00edm buniek a ciev v centre bud\u00facej kosti. Prv\u00e9 kostn\u00e9 tr\u00e1mce sa zv\u00e4\u010d\u0161uj\u00fa apoz\u00edciou, nov\u00e9 tr\u00e1mce vznikaj\u00fa v okol\u00ed a osifik\u00e1cia sa tak \u0161\u00edri z centra k okrajom bud\u00facej kosti. Najsk\u00f4r vznik\u00e1 vl\u00e1knit\u00e1 kos\u0165, ktor\u00e1 je nesk\u00f4r prebudovan\u00e1 na kos\u0165 lamel\u00f3znu. Takto osifikuj\u00fa kosti lebe\u010dn\u00e9ho krytu, tv\u00e1rovej \u010dasti lebky a v\u00e4\u010d\u0161ia \u010das\u0165 k\u013e\u00fa\u010dnej kosti.\nOsifik\u00e1cia dlh\u00fdch kost\u00ed\nOsifik\u00e1cia za\u010d\u00edna pod\u013ea typu kosti v r\u00f4znom veku a vych\u00e1dza z jedn\u00e9ho alebo viacer\u00fdch osifika\u010dn\u00fdch bodov (jadier). Osifik\u00e1cia dlh\u00fdch kost\u00ed za\u010d\u00edna perichondr\u00e1lne, v\u00e4\u010d\u0161inou v strede kosti. Nasleduje enchondr\u00e1lna osifik\u00e1cia, ktorej z\u00e1kladom je tzv. osifika\u010dn\u00e9 jadro. Dlh\u00e9 kosti maj\u00fa najmenej tri osifika\u010dn\u00e9 jadr\u00e1. Jeden v diaf\u00fdze (dlh\u00e1 stredn\u00e1 \u010das\u0165 kosti) a po jednom v hornej a dolnej epif\u00fdze (v\u00e4\u010d\u0161inou kyjakovite roz\u0161\u00edren\u00e9 k\u013abov\u00e9 konce kosti). Medzi epif\u00fdzami a diaf\u00fdzou zost\u00e1va a\u017e do skon\u010denia rastu kosti vrstva chrupavky \u2013 epif\u00fdzodiafyz\u00e1rna alebo rastov\u00e1 platni\u010dka. Ak sa t\u00e1to platni\u010dka po\u0161kod\u00ed, kos\u0165 prestane r\u00e1s\u0165 do d\u013a\u017eky. Rastov\u00e9 platni\u010dky mizn\u00fa spravidla medzi 14. \u2013 18. rokom \u017eivota.\nOkrem hlavn\u00fdch osifika\u010dn\u00fdch jadier m\u00f4\u017ee ma\u0165 kos\u0165 i jadr\u00e1 ved\u013eaj\u0161ie, naj\u010dastej\u0161ie v miestach \u00faponov ve\u013ek\u00fdch \u0161liach a v\u00e4zov a v\u00e4\u010d\u0161\u00edch kostn\u00fdch v\u00fd\u010dnelkoch. Tieto jadr\u00e1 sa ozna\u010duj\u00fa ako apof\u00fdzy.\nOsifik\u00e1cia kr\u00e1tkych kost\u00ed\nPrebieha v\u00fdhradne enchondr\u00e1lne, zo stredu k okrajom chrupavkovit\u00e9ho z\u00e1kladu kosti. Perichondr\u00e1lne lamely tenkej kompaktnej kosti sa vytv\u00e1raj\u00fa a\u017e na konci rastov\u00e9ho obdobia.\nKostn\u00fd vek\nPostup osifik\u00e1cie, objavenie sa osifika\u010dn\u00fdch jadier, ich z\u00e1nik a z\u00e1nik rastov\u00fdch platni\u010diek je ukazovate\u013eom stup\u0148a biologickej vyspelosti jedinca. K pos\u00fadeniu stup\u0148a v\u00fdvoja sa sa stav osifik\u00e1cie porovn\u00e1va s vekom jedinca \u2013 naj\u010dastej\u0161ie s pomocou rtg sn\u00edmky z\u00e1p\u00e4st\u00ed. Stupe\u0148 osifik\u00e1cie zodpoved\u00e1 ur\u010dit\u00e9mu priemern\u00e9mu veku a ozna\u010duje sa ako tzv. kostn\u00fd vek.\nMetabolizmus a prestavba kost\u00ed\nNa v\u00fdvin kosti m\u00e1 vplyv rastov\u00fd horm\u00f3n hypof\u00fdzy a horm\u00f3n pri\u0161t\u00edtnych teliesok, ktor\u00fd m\u00e1 vz\u0165ah k hospod\u00e1reniu s v\u00e1pnikom. Brzdiaci vplyv na v\u00fdvin kost\u00ed maj\u00fa pohlavn\u00e9 horm\u00f3ny. Pri blokovan\u00ed ich \u00fa\u010dinku v mladom veku (kastr\u00e1cia) doch\u00e1dza k intenz\u00edvnej\u0161iemu rastu kost\u00ed do d\u013a\u017eky.\nMetabolizmus kost\u00ed je dynamick\u00fd proces, rovnako ako tvorba a odb\u00faravanie kostn\u00e9ho tkaniva, ktor\u00e9 prebieha cel\u00fd \u017eivot. Prestavba prebieha neust\u00e1le, preto\u017ee kos\u0165 nem\u00f4\u017ee r\u00e1s\u0165 vo v\u0161etk\u00fdch svojich \u010dastiach rovnomerne. Jej bunky s\u00fa toti\u017e u\u017e pevne zabudovan\u00e9 do kostn\u00e9ho tkaniva. Kos\u0165 preto rastie apoz\u00edciou \u2013 prid\u00e1van\u00edm jednotliv\u00fdch vrstvi\u010diek z povrchu a z\u00e1rove\u0148 odb\u00faravan\u00edm in\u00fdch svojich \u010dast\u00ed, \u010d\u00edm sa udr\u017euje jej tvar.\nTvar a v\u0161eobecn\u00e1 anat\u00f3mia kosti\nZ\u00e1kladn\u00e1 stavba dlhej kosti\nRozozn\u00e1vaj\u00fa sa 3 z\u00e1kladn\u00e9 tvary kost\u00ed:\nDlh\u00e9 kosti\nDlh\u00e9 kosti (lat. ossa longa) sa skladaj\u00fa z tela (lat. corpus) alebo diaf\u00fdzy a dvoch k\u013abov\u00fdch koncov (lat extremitas), epif\u00fdz. Koniec bli\u017e\u0161ie k trupu sa naz\u00fdva proxim\u00e1lny (lat. extremitas proximalis), koniec \u010falej od trupu dist\u00e1lny (lat. extremitas distalis). Dut\u00e9 telo je tvoren\u00e9 silnou vrstvou kompaktnej kosti. K\u013abov\u00e9 konce s\u00fa na povrchu tvoren\u00e9 ten\u0161ou vrstvou kompaktnej kosti, vn\u00fatro tvor\u00ed spongi\u00f3zna kos\u0165, ktor\u00e1 je usporiadan\u00e1 do typick\u00fdch l\u00edni\u00ed kostn\u00fdch tr\u00e1mcov, sleduj\u00facich smery jej z\u00e1\u0165a\u017ee. Tieto tr\u00e1mce typicky za\u010d\u00ednaj\u00fa z kompakty na konci tela. Dutina tela dlhej kosti \u2013 lat.cavitas medullaris \u2013 obsahuje kostn\u00fa dre\u0148 \u2013 lat. medulla ossium.\nKr\u00e1tke kosti\nKr\u00e1tke kosti (lat. ossa brevia) s\u00fa nepravideln\u00e9ho tvaru, s k\u013abov\u00fdmi plochami r\u00f4znych tvarov. Povrch tvor\u00ed tenk\u00e1 vrstvi\u010dka kompaktnej kosti (lat. substantia corticalis), vn\u00fatri je spongi\u00f3zna kos\u0165. Spongi\u00f3zna kos\u0165 je tesne pod povrchom hustej\u0161ia a pren\u00e1\u0161a tlaky do hlb\u0161\u00edch \u010dast\u00ed kosti.\nPloch\u00e9 kosti\n(Lat. ossa plana) Patr\u00ed sem hrudn\u00e1 kos\u0165 \u2013 sternum a lebe\u010dn\u00e9 kosti. Lebe\u010dn\u00e9 kosti maj\u00fa vn\u00fatorn\u00fd i vonkaj\u0161\u00ed povrch z kompaktnej kosti \u2013 ozna\u010duje sa ako lamina interna a lamina externa. Medzi nimi je spongi\u00f3zna kos\u0165, ktor\u00e1 sa u t\u00fdchto kost\u00ed ozna\u010duje ako diploe (tento pojem plat\u00ed iba pre kosti na lebke, na in\u00fdch ploch\u00fdch kostiach tela sa pojem diploe nepou\u017e\u00edva). Niektor\u00e9 lebe\u010dn\u00e9 kosti obsahuj\u00fa dutiny vyplnen\u00e9 vzduchom \u2013 tzv. pneumatizovan\u00e9 kosti (lat. ossa pneumatica), ktor\u00e9 vznikaj\u00fa vchlipovan\u00edm sliznice nosovej alebo stredou\u0161nej dutiny dovn\u00fatra kosti.\nNepravideln\u00e9 kosti\nSem patria v\u0161etky ostatn\u00e9 kosti, ktor\u00e9 nie je mo\u017en\u00e9 zaradi\u0165 do niektorej z predch\u00e1dzaj\u00facich kateg\u00f3ri\u00ed.\nV\u0161eobecn\u00e9 anatomick\u00e9 pojmy\nNa povrchu kost\u00ed s\u00fa r\u00f4zne vyv\u00fd\u0161eniny a v\u00fdbe\u017eky (lat. processus), hrebene (lat. cristae), hrboly (lat. tubera) a hrbol\u010deky (lat. tubercula), okraje (lat. margo) a otvory (lat. foramina). Samostatne osifikuj\u00face v\u00fdbe\u017eky sa ozna\u010duj\u00fa ako apof\u00fdzy (gr. apophyses). Koncov\u00e9 samostatne osifikuj\u00face \u010dasti kost\u00ed sa naz\u00fdvaj\u00fa epyf\u00fdzy (gr. epiphyses), stredn\u00fd \u00fasek kosti medzi nimi je diaf\u00fdza (gr. diaphysis). V mladosti s\u00fa epif\u00fdzy spojen\u00e9 s diaf\u00fdzou rastovou (epyf\u00fdzovou) chrupavkou (lat. cartillago epiphysaria), ktor\u00e1 zabezpe\u010duje rast kosti do d\u013a\u017eky.\nCievne a nervov\u00e9 z\u00e1sobenie kost\u00ed", "metadata": {"source": "data\\Kos\u0165.txt"}, "type": "Document"}}