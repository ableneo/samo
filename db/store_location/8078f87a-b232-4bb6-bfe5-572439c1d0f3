{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Ekol\u00f3gia druhu\nV\u0155ba biela je druh zn\u00e1\u0161aj\u00faci iba slab\u00fd bo\u010dn\u00fd tie\u0148, nie je v\u0161ak tak n\u00e1ro\u010dn\u00e1 na svetlo ako v\u0155ba krehk\u00e1. V\u0155by rast\u00face pri brehoch potokov sa kv\u00f4li nedostatku svetla \u0161ikmo nakl\u00e1\u0148aj\u00fa nad vodn\u00fa hladinu. Je to druh ktor\u00fd sa vyrovn\u00e1va aj s kol\u00edsav\u00fdm mno\u017estvom vody v p\u00f4de. Dok\u00e1\u017ee zn\u00e1\u0161a\u0165 aj dlhotrvaj\u00face z\u00e1plavy po\u010das vegeta\u010dnej doby (a\u017e 60 dn\u00ed), ale obstoj\u00ed aj pri poklese podzemnej vody po meliora\u010dn\u00fdch ter\u00e9nnych \u00faprav\u00e1ch. Vtedy rastie bez n\u00e1sledkov na brehoch vypusten\u00fdch n\u00e1dr\u017e\u00ed alebo zahrnut\u00fdch tokoch. Rovnako dobre zn\u00e1\u0161a pomaly te\u010d\u00facu ba a\u017e stojat\u00fa vodu slep\u00fdch ramien a mo\u010diarov. Najlep\u0161ie rastov\u00e9 podmienky ma na hlinit\u00fdch a pieskohlinit\u00fdch p\u00f4dach s bl\u00edzkou hladinou podzemnej vody. Kritick\u00fdmi miestami s\u00fa pre \u0148u p\u00f4dy chud\u00e9 a pr\u00edli\u0161 kysl\u00e9. Nedar\u00ed sa jej na \u0161trkoch, kde jej ch\u00fdba jemnozem. Zra\u0161elinel\u00e9 podklady obch\u00e1dza. Zn\u00e1\u0161a p\u00f4dy nevyvinut\u00e9, s \u010derstv\u00fdmi n\u00e1nosmi alebo naopak aj s odplaven\u00fdm p\u00f4dnym povrchom. Rovnako toleruje aj mierne zasolenie a v mest\u00e1ch zn\u00e1\u0161a aj zne\u010disten\u00e9 ovzdu\u0161ie.\nKu klimatick\u00fdm \u010dinite\u013eom je v\u0161ak citliv\u00e1. Prirodzen\u00e9 stanovisko v\u0155by bielej je v teplej\u0161\u00edch poloh\u00e1ch. Aj ke\u010f ra\u0161\u00ed dos\u0165 neskoro, je ve\u013emi \u013eahko po\u0161kodzovan\u00e1 neskor\u00fdmi mrazmi. Vy\u017eaduje dlh\u00fa vegeta\u010dn\u00fa dobu. V\u0155ba sa vyskytuje v lu\u017en\u00fdch lesoch teplej\u0161\u00edch oblast\u00ed, kde je s\u00fa\u010das\u0165ou takzvan\u00e9ho m\u00e4kk\u00e9ho luhu spolu s topo\u013emi a jel\u0161ou lepkavou.\nRoz\u0161\u00edrenie\nV\u0155ba biela je euro\u00e1zijsk\u00fd druh zasahuj\u00faci cez stepn\u00e9 oblasti na v\u00fdchode a\u017e do Strednej \u00c1zie. V Eur\u00f3pe sa nevyskytuje v chladnej severnej \u010dasti ale naproti tomu je hojne roz\u0161\u00edren\u00e1 v Stredomor\u00ed, odkia\u013e zasahuje do severoz\u00e1padnej Afriky (Tunis, Maroko, Al\u017e\u00edr). V Malej \u00c1zi\u00ed prech\u00e1dza v pr\u00edbuzn\u00fd druh Salix excelsa Gmel. V atlantickej \u010dasti Eur\u00f3pe sa jej prirodzen\u00e9 roz\u0161\u00edrenie ned\u00e1 zrekon\u0161truova\u0165, kv\u00f4li jej d\u00e1vnemu vys\u00e1dzaniu. Predpoklad\u00e1 sa, \u017ee ch\u00fdbala na severe Britsk\u00fdch ostrovov a nevyskytovala sa ani na Pyrenejskom polostrove, kde ju zastupuje podobn\u00e1 Salix neotricha Goerz. V\u010faka roz\u0161\u00edrenej v\u00fdsadbe je v\u0155ba dnes roz\u0161\u00edren\u00e1 aj \u010faleko mimo jej p\u00f4vodn\u00e9ho are\u00e1lu napr\u00edklad v Severnej Amerike a Austr\u00e1li\u00ed.\nV\u00fd\u0161kov\u00e9 \u010dlenenie v\u00fdskytu v\u0155by bielej nie je ve\u013ek\u00e9. V podstatnej \u010dasti are\u00e1lu je n\u00ed\u017einn\u00fdm druhom vyskytuj\u00faci sa v luhoch pozd\u013a\u017e vodn\u00fdch tokov. Na juhu are\u00e1lu vystupuje \u00fadol\u00edm riek do vy\u0161\u0161\u00edch pol\u00f4h (Alpy do 1000 metrov, pohorie Balk\u00e1n do 1300 metrov).\nV\u00fdskyt na Slovensku je prirodzene v \u00fazkom pruhu tesne okolo v\u00f4d, teda v miestach s najdlh\u0161ie trvaj\u00facimi z\u00e1plavami a najv\u00e4\u010d\u0161\u00edmi zmenami p\u00f4dneho povrchu vplyvom \u010dinnosti vody.\nLie\u010div\u00e9 vlastnosti\nV\u0155ba p\u00f4sob\u00ed dezinfek\u010dne, m\u00e1 protiz\u00e1palov\u00e9 \u00fa\u010dinky, zni\u017euje hor\u00fa\u010dku a mierni reumatick\u00e9 a in\u00e9 bolesti, proti nespavosti, zni\u017euje podr\u00e1\u017edenos\u0165 nervovej s\u00fastavy, proti hna\u010dke.\nPr\u00edprava\nZ\u00e1par: Z 20kg su\u0161en\u00fdch jahniad alebo listov na liter hor\u00facej vody sa po 15-min\u00fatovom l\u00fahovan\u00ed pije po poh\u00e1ri pri nespavosti, nervovom\npodr\u00e1\u017eden\u00ed, bolestiach. Zvonka ho mo\u017eno pou\u017ei\u0165 aj na mastn\u00fa poko\u017eku alebo v k\u00fape\u013eoch na potiace sa nohy.\nZber a \u00faprava\nK\u00f4ra sa odlupuje v marci z odrezan\u00fdch jedno- a\u017e dvojro\u010dn\u00fdch kon\u00e1rov.\nNesk\u00f4r sa u\u017e ta\u017eko odlupuje. Niekedy sa v apr\u00edli zbieraju aj kvety a listy\nLiterat\u00fara\nHana Uhl\u00ed\u0159ov\u00e1, Petr Kapitola a kolektiv: Po\u0161kozen\u00ed lesn\u00edch d\u0159evin (2004), ISBN 80-86386-56-2\nLubo\u0161 \u00da\u0159adn\u00ed\u010dek, Petr Mad\u011bra, So\u0148a Tich\u00e1, Jaroslav Kobl\u00ed\u017eek: D\u0159eviny \u010cesk\u00e9 republiky (2009) ISBN 978-80-87154-62-5\nJind\u0159ich Chmela\u0159: Dendrologie s ekologi\u00ed lesn\u00edch d\u0159evin, 2. \u010d\u00e1st Hospod\u00e1\u0159sky v\u00fdznamn\u00e9 listn\u00e1\u010de (1983)\nJ. Macku, J. Krej\u010da: Atlas lie\u010div\u00fdch rastl\u00edn, VEDA, vydavate\u013estvo Slovenskej akad\u00e9mie vied Bratislava (1987)\nIn\u00e9 projekty\nCommons\nWikidruhy\nCommons pon\u00faka multimedi\u00e1lne s\u00fabory na t\u00e9mu V\u0155ba biela\nWikidruhy pon\u00fakaj\u00fa inform\u00e1cie na t\u00e9mu V\u0155ba biela\nZdroj: \u201ehttps://sk.wikipedia.org/w/index.php?title=V\u0155ba_biela&oldid=7721590\u201c\nKateg\u00f3rie:\nV\u0155ba\nFl\u00f3ra na Slovensku\nLie\u010div\u00e9 rastliny\nSkryt\u00e1 kateg\u00f3ria:\nStr\u00e1nky s magick\u00fdmi odkazmi ISBN\nD\u00e1tum a \u010das poslednej \u00fapravy tejto str\u00e1nky: 19. okt\u00f3ber 2023, 15:40.", "metadata": {"source": "data\\V\u0155ba_biela.txt"}, "type": "Document"}}