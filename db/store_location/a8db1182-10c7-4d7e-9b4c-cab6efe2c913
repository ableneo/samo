{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "ve\u013emi mal\u00e9, tzv. trpasl\u00edkovit\u00e9 druhy r\u00fdb \u2192 od ve\u013ekosti 25 mm do ve\u013ekosti 50 mm;\nmal\u00e9 druhy r\u00fdb \u2192 od ve\u013ekosti 50 mm do ve\u013ekosti 100 mm;\nstredne ve\u013ek\u00e9 druhy r\u00fdb \u2192 od ve\u013ekosti 100 mm do ve\u013ekosti 150 mm;\nve\u013ek\u00e9 druhy r\u00fdb \u2192 od ve\u013ekosti 150 mm do 200 mm;\nve\u013emi ve\u013ek\u00e9 druhy r\u00fdb \u2192 od ve\u013ekosti 200 mm a viac.\nV akvaristickej literat\u00fare je uv\u00e1dzan\u00e9 aj in\u00e9 rozdelenie r\u00fdb pod\u013ea ve\u013ekosti. Uveden\u00e9 rozdelenie r\u00fdb pod\u013ea ve\u013ekosti nie je \u017eiadnou morfologickou mierkou.\nSL \u2192 skratka pre ozna\u010denie d\u013a\u017eky tela r\u00fdb, ktor\u00fdch pokrytie tela sa sklad\u00e1 z ve\u013ek\u00fdch \u0161up\u00edn, ako s\u00fa napr. druhy systematicky zaraden\u00e9 do radu Cypriniformes at\u010f. Je to vzdialenos\u0165 od za\u010diatku ryp\u00e1ka a\u017e po koniec o\u0161upenia na b\u00e1ze chvostovej plutvy (pinna caudalis). Pri druhoch systematicky zaraden\u00fdch do \u010de\u013eade lososovit\u00e9 (Salmonidae) je to vzdialenos\u0165 od za\u010diatku ryp\u00e1ka a\u017e po koniec posledn\u00e9ho stavca chrbtice (columna vertebralis), ktor\u00fd vidie\u0165 ako \u017eliabik pred b\u00e1zou chvostovej plutvy.\nFL \u2192 skratka pre ozna\u010denie tzv. Smittovej d\u013a\u017eky tela ryby, je to vzdialenos\u0165 od za\u010diatku ryp\u00e1ka po koniec stredn\u00fdch l\u00fa\u010dov chvostovej plutvy.\nTL \u2192 skratka pre ozna\u010denie celkovej d\u013a\u017eky tela ryby, je to vzdialenos\u0165 od \u0161pi\u010dky ryp\u00e1ka a\u017e po koniec najdlh\u0161\u00edch l\u00fa\u010dov chvostovej plutvy pri ich zatvoren\u00ed. T\u00e1to miera je ve\u013emi d\u00f4verne zn\u00e1ma v\u0161etk\u00fdm ryb\u00e1rom, preto\u017ee je toto\u017en\u00e1 s na\u0161ou z\u00e1konnou lovnou d\u013a\u017ekou tela r\u00fdb alebo aj ryb\u00e1rskou mierou.\nJe samozrejm\u00e9, \u017ee na z\u00e1klade sp\u00f4sobu merania jednotliv\u00fdch vy\u0161\u0161ie uveden\u00fdch met\u00f3d s\u00fa aj jednotliv\u00e9 miery ud\u00e1van\u00e9 v in\u00fdch \u010d\u00edslach. V z\u00e1sade plat\u00ed, \u017ee miery, ktor\u00e9 s\u00fa ud\u00e1van\u00e9 v FL alebo v SL, s\u00fa v\u017edy men\u0161ie ako ud\u00e1van\u00e9 v TL.\nHlavov\u00e1 \u010das\u0165\nPodobne, ako je tomu pri tvare tela ryby, aj tvar hlavy zodpoved\u00e1 osobitostiam v sp\u00f4sobe \u017eivota toho ktor\u00e9ho druhu ryby alebo skupiny r\u00fdb, najm\u00e4 vo vz\u0165ahu k z\u00edskavaniu potravy, ako je napr\u00edklad jej zber z vodnej hladiny, zber z dna ekologickej niky, o\u0161krabovanie rias, lovenie in\u00fdch \u017eiv\u00fdch organizmov at\u010f.\nHlava sa za\u010d\u00edna \u00fastnym otvorom, ktor\u00e9ho postavenie m\u00f4\u017ee by\u0165 r\u00f4zne: termin\u00e1lne (na konci tela), spodn\u00e9 (inferiorn\u00e9) a horn\u00e9 (superiorn\u00e9). Postavenie \u00fast s\u00favis\u00ed so sp\u00f4sobom z\u00edskavania potravy. Hlava obsahuje tie\u017e p\u00e1rov\u00e9 nozdry, ktor\u00e9 ved\u00fa do slepo kon\u010diaceho \u010duchov\u00e9ho org\u00e1nu. Niektor\u00e9 vymret\u00e9 n\u00e1sadcoplutvovce v\u0161ak mali nozdry spojen\u00e9 s \u00fastnym otvorom, toto spojenie sa pozoruje aj u s\u00fa\u010dasn\u00fdch dvojdy\u0161n\u00fdch r\u00fdb.\nNa hlave je \u010falej umiestnen\u00fd p\u00e1r o\u010d\u00ed, ktor\u00fdch ve\u013ekos\u0165 z\u00e1vis\u00ed od sp\u00f4sobu \u017eivota. Prim\u00e1rne maj\u00fa ryby komorov\u00e9 o\u010di, ktor\u00e9 s\u00fa charakteristick\u00e9 gu\u013eatou \u0161o\u0161ovkou. Akomod\u00e1cia (zaostrovanie) tak\u00e9hoto oka sa neuskuto\u010d\u0148uje zv\u00e4\u010d\u0161ovan\u00edm vypuklosti \u0161o\u0161ovky, ako je tomu napr. u cicavcov, ale pribli\u017eovan\u00edm \u010di vz\u010fa\u013eovan\u00edm \u0161o\u0161ovky od sietnice. Nie s\u00fa vyvinut\u00e9 o\u010dn\u00e9 vie\u010dka ani slzn\u00e9 \u017e\u013eazy.\nPodobne ako ostatn\u00e9 ryby maj\u00fa aj kostnat\u00e9 ryby \u017eiabre ako z\u00e1kladn\u00fd d\u00fdchac\u00ed org\u00e1n. \u017diabre s\u00fa p\u00e1rov\u00e9 a umiestnen\u00e9 v zadnej \u010dasti hlavy. Na hlave s\u00fa vidite\u013en\u00e9 aj jednotliv\u00e9 vy\u00fastenia syst\u00e9mu bo\u010dnej \u010diary (linea lateralis), ktor\u00e9 u v\u00e4\u010d\u0161iny r\u00fdb pokra\u010duj\u00fa zhruba stredom bokov tela a\u017e k chvostu.\nIn\u00e9 projekty\nCommons\nCommons pon\u00faka multimedi\u00e1lne s\u00fabory na t\u00e9mu anat\u00f3mia r\u00fdb\nZdroj: \u201ehttps://sk.wikipedia.org/w/index.php?title=Morfol\u00f3gia_a_anat\u00f3mia_r\u00fdb&oldid=7750417\u201c\nKateg\u00f3rie:\nRyby\nAnat\u00f3mia \u017eivo\u010d\u00edchov\nSkryt\u00e1 kateg\u00f3ria:\nWikip\u00e9dia:Ch\u00fdbaj\u00face referencie\nD\u00e1tum a \u010das poslednej \u00fapravy tejto str\u00e1nky: 30. november 2023, 09:55.", "metadata": {"source": "data\\Morfol\u00f3gia_a_anat\u00f3mia_r\u00fdb.txt"}, "type": "Document"}}