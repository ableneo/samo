{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Pradenie\nPradenie je typick\u00fdm zvukov\u00fdm prejavom ma\u010dky, ktor\u00fd je \u00fazko sp\u00e4t\u00fd s predstavou ma\u010dky. Je to zvuk, ktor\u00fd ka\u017ed\u00fd majite\u013e ma\u010dky ve\u013emi r\u00e1d po\u010duje, preto\u017ee sa pradenie vo v\u0161eobecnosti pova\u017euje za prejav spokojnosti a na \u013eud\u00ed p\u00f4sob\u00ed upokojuj\u00faco. V skuto\u010dnosti v\u0161ak ma\u010dky neprad\u00fa len ke\u010f s\u00fa spokojn\u00e9, ale aj ke\u010f s\u00fa poranen\u00e9, alebo trpia boles\u0165ami, \u010di s\u00fa dokonca zoslabnut\u00e9 alebo umieraj\u00fa.\nExistuje viacero te\u00f3ri\u00ed sna\u017eiacich sa vysvetli\u0165 tento jav. Pradenie sa objavuje u\u017e u malink\u00fdch ma\u010diatok, \u010do pravdepodobne nazna\u010duje ma\u010dke, \u017ee ma\u010diatka s\u00fa v poriadku. Matka zas pradie pravdepodobne preto, aby zv\u00fd\u0161ila pocit bezpe\u010dia ma\u010diatok. Ma\u010dky dok\u00e1\u017eu prias\u0165 ve\u013emi dlho bezo zmeny v hlasitosti \u010di rytmu a zauj\u00edmav\u00e9 je, \u017ee neprest\u00e1va prias\u0165 ani pri n\u00e1dychu \u010di v\u00fddychu. Toto obojstrann\u00e9 pradenie sa vyskytuje v\u00fdlu\u010dne u ma\u010diek dom\u00e1cich, ma\u010dkovit\u00e9 \u0161elmy ako napr\u00edklad tiger dok\u00e1\u017eu prias\u0165 v\u00fdlu\u010dne pri v\u00fddychu.\nOdborn\u00edci naj\u010dastej\u0161ie vysvet\u013euj\u00fa tento jav tak, \u017ee vznik\u00e1 vibr\u00e1ciou neprav\u00fdch hlasiviek, \u010do s\u00fa membr\u00e1ny nach\u00e1dzaj\u00face sa za prav\u00fdmi hlasivkami v hrtane. In\u00e1 te\u00f3ria zasa tvrd\u00ed, \u017ee pradenie vznik\u00e1 f\u00e1zovo posunut\u00fdmi s\u0165ahmi hrtanu a br\u00e1nice. Pradenie sa vysvet\u013euje tie\u017e turbulenciou v krvnom obehu hlavnej dutej \u017eily, ktorou sa vracia krv k srdcu.\nChov ma\u010diek\nMa\u010dky pripraven\u00e9 na prepravu v osobnom automobile\nPod pojmom chov ma\u010diek nerozumieme iba ich \u0161\u013eachtenie, ale aj ich spolu\u017eitie s \u010dlovekom v dom\u00e1cnosti a to bu\u010f bez mo\u017enosti v\u00fdbehu, s v\u00fdbehom (\u010di\u017ee polovo\u013ene) alebo vo\u013ene. Ma\u010dky, podobne ako \u010dlovek, s\u00fa osobnos\u0165ami s vlastn\u00fdmi potrebami, ktor\u00e9 treba re\u0161pektova\u0165. Ak sa rozhodnete chova\u0165 ma\u010dku, mor\u00e1lne sa zavia\u017eete stara\u0165 o zviera na pribli\u017ene 15 a\u017e 20 rokov, za \u010do v\u00e1m ono d\u00e1 svoju spolo\u010dnos\u0165, l\u00e1sku a oddanos\u0165. Starostlivos\u0165 o ma\u010dku nie je len k\u0155menie a vymie\u0148anie podstielky, ale aj veterin\u00e1rna starostlivos\u0165 a \u010das, ktor\u00fd jej treba venova\u0165, preto\u017ee ma\u010dka je tvor spolo\u010densk\u00fd.\nChov zvierat na Slovensku upravuje z\u00e1kon \u010d. 488/2002 o veterin\u00e1rnej starostlivosti a zmene niektor\u00fdch z\u00e1konov a to najm\u00e4 \u00a721 o ochrane zvierat. Dr\u017ebu spolo\u010densk\u00fdch zvierat, ako aj pr\u00e1va a povinnosti, \u010di poplatky m\u00f4\u017eu bli\u017e\u0161ie upravova\u0165 V\u0161eobecne z\u00e1v\u00e4zn\u00e9 nariadenia (VZN) ka\u017edej obce. Chov niektor\u00fdch druhov ma\u010diek a ma\u010dkovit\u00fdch \u0161eliem m\u00f4\u017ee by\u0165 upraven\u00fd aj vyhl\u00e1\u0161kou Ministerstva p\u00f4dohospod\u00e1rstva a rozvoja vidieka \u010d. 143/2012 o chove nebezpe\u010dn\u00fdch \u017eivo\u010d\u00edchov, ktor\u00e1 uklad\u00e1 chovate\u013eom \u010fal\u0161ie povinnosti.\nChov ma\u010diek bez mo\u017enosti v\u00fdbehu\nAbes\u00ednske ma\u010dky. Najm\u00e4 \u010distokrvn\u00e9 ma\u010dky s\u00fa chovan\u00e9 bez mo\u017enosti v\u00fdbehu.\nMa\u010dka chovan\u00e1 bez mo\u017enosti v\u00fdbehu sa do\u017e\u00edva dlh\u0161ieho veku ako ma\u010dky chovan\u00e9 polovo\u013ene \u010di vo\u013ene, preto\u017ee je minim\u00e1lna mo\u017enos\u0165 n\u00e1kazy nebezpe\u010dn\u00fdmi chorobami a tie\u017e traumatick\u00e9ho poranenia. Tak\u00e1to ma\u010dka v\u0161ak nem\u00e1 mo\u017enos\u0165 zaobstar\u00e1va\u0165 si stravu lovom a tr\u00e1vi\u0165 \u017eivot s in\u00fdmi ma\u010dkami. Je potrebn\u00e9 jej zabezpe\u010di\u0165 n\u00e1hradn\u00fa \u010dinnos\u0165 vo forme hier (lovenie hra\u010dky, \u0161plhanie sa do v\u00fd\u0161ok, obrusovanie paz\u00farikov \u2013 \u0161krabadlo/odpo\u010d\u00edvadlo). Najvhodnej\u0161ie a pre chovate\u013ea aj \u010diasto\u010dne pohodlnej\u0161ie je chova\u0165 aspo\u0148 dve ma\u010dky. Tie sa dok\u00e1\u017eu spolu zahra\u0165 a str\u00e1vi\u0165 tak \u010dinorodo \u010das, v ktorom by sa osamel\u00e1 ma\u010dka nudila. Ma\u010dka je akt\u00edvna najm\u00e4 v noci, a preto v tomto \u010dase pudovo h\u013ead\u00e1 koris\u0165, ktor\u00fa by mohla ulovi\u0165. Ak to nie je in\u00e1 ma\u010dka, \u010di kamar\u00e1t na hranie, bude lovi\u0165 to, \u010do sa jej naskytne \u2013 m\u00f4\u017eu to by\u0165 va\u0161e nohy.\n\u010eal\u0161\u00edm probl\u00e9mom pri chove ma\u010diek bez mo\u017enosti v\u00fdbehu je strava. Tak\u00e1to ma\u010dka nem\u00e1 mo\u017enos\u0165 v\u00fdbehu a v\u00e4\u010d\u0161ej pohybovej aktivity, a preto sa u nej, najm\u00e4 v star\u0161om veku a tie\u017e u kastrovan\u00fdch jedincov, m\u00f4\u017ee objavi\u0165 obezita. U kastrovan\u00fdch ma\u010diek to s\u00favis\u00ed so stratou z\u00e1ujmu o h\u013eadanie partnera na p\u00e1renie a t\u00fdm aj men\u0161ou pohybovou aktivitou. Ma\u010dka je v prvom rade m\u00e4so\u017eravec, a preto by pr\u00e1ve m\u00e4so malo tvori\u0165 hlavn\u00fa \u010das\u0165 jej jed\u00e1lni\u010dka. Ako doplnok sa v\u0161ak ma\u010dke pod\u00e1vaj\u00fa aj r\u00f4zne druhy zeleniny a ovocia. Ma\u010dka mus\u00ed ma\u0165 st\u00e1ly pr\u00edstup k \u010derstvej vode a tie\u017e tr\u00e1ve, ktor\u00e1 jej napom\u00e1ha pri vyvr\u00e1ten\u00ed tzv. bezo\u00e1rov, ktor\u00e9 vznikaj\u00fa v \u017eal\u00fadku po\u017eit\u00edm chlpov pri \u010disten\u00ed.\nPri chove viacer\u00fdch ma\u010diek v dom\u00e1cnosti je tie\u017e potrebn\u00e9 zabezpe\u010di\u0165 viacero ma\u010dac\u00edch WC (pre ka\u017ed\u00fa ma\u010dku jedno). Do WC sa d\u00e1va tzv. podstielka. Kedysi sa pou\u017e\u00edval piesok, dnes existuj\u00fa r\u00f4zne druhy podstielok.\nMa\u010dky chovan\u00e9 v zajat\u00ed m\u00f4\u017eu pre\u017ei\u0165 aj bez mo\u017enosti v\u00fdbehu plnohodnotn\u00fd ma\u010dac\u00ed \u017eivot. Ma\u010dky maj\u00fa ve\u013emi rady v\u00fd\u0161ky a v\u00fdh\u013ead z okna, \u010do sa d\u00e1 ve\u013emi dobre vyu\u017ei\u0165 pri umiest\u0148ovan\u00ed ma\u010dacieho stromu (\u0161krabadla/odpo\u010d\u00edvadla). Z\u00e1bavn\u00e9 je sledova\u0165 ma\u010dky pri \u0161plhan\u00ed sa po takomto strome a ma\u010dac\u00edch hr\u00e1ch na \u0148om. Ma\u010dka zvyknut\u00e1 na svoj strom nem\u00e1 tendencie \u0161kriaba\u0165 n\u00e1bytok, \u0161plha\u0165 sa po z\u00e1clon\u00e1ch, \u010di ni\u010di\u0165 sedaciu s\u00fapravu. Na strome si tie\u017e ve\u013emi dobre precvi\u010d\u00ed svoj loveck\u00fd pud, ak s\u00fa na \u0148om pove\u0161an\u00e9 r\u00f4zne druhy hra\u010diek.\nPolovo\u013en\u00fd a vo\u013en\u00fd chov ma\u010diek\nVo\u013ene chovan\u00e9 ma\u010dky\nVo\u013ene chovan\u00e9 ma\u010dky lovia my\u0161i", "metadata": {"source": "data\\Ma\u010dka_dom\u00e1ca.txt"}, "type": "Document"}}