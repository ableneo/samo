{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Pr\u00edrodn\u00e9 pomery\nNPR Karlovsk\u00e9 bu\u010diny\nGeologick\u00fd podklad je tu tvoren\u00fd preva\u017ene sil\u00farsko-dev\u00f3nsk\u00fdmi kry\u0161talick\u00fdmi v\u00e1pencami a\u017e kry\u0161talick\u00fdmi dolomitmi poch\u00e1dzaj\u00facimi z prvoh\u00f4r. Miestami sa tu nach\u00e1dzaj\u00fa kambrick\u00e9 fylity, acidoklinn\u00e9 horniny (ordovick\u00fd kvarcit, granodiorit, kremenec, bridlica). \u00dazemie je ve\u013emi strm\u00e9, vo svahoch vystupuj\u00fa skaln\u00e9 odkryvy a \u0161tvrtohorn\u00e9 sutinov\u00e9 sedimenty, pr\u00edpadne tre\u0165ohorn\u00e9 fluvi\u00e1lne sedimenty. P\u00f4dy na \u00fazem\u00ed NPR Karlovsk\u00e9 bu\u010diny s\u00fa z ve\u013ekej \u010dasti kambizeme mod\u00e1lne, miestami podzolov\u00e9. Vz\u00e1cne sa tu vyskytuj\u00fa kambizem oglejen\u00e1, rankerov\u00e1 \u010di rendziny.[2]\nHydrol\u00f3gia\n\u00dazem\u00edm priamo \u017eiadny vodn\u00fd tok nepretek\u00e1, v okol\u00ed hran\u00edc rezerv\u00e1cie je v\u0161ak da\u017e\u010fov\u00e1 voda odv\u00e1dzan\u00e1 do Lu\u017eickej Nisy a do jej \u013eav\u00e9ho pr\u00edtoku Rokytka. V rezerv\u00e1cii sa nach\u00e1dzaj\u00fa dve ochrann\u00e9 p\u00e1sma vod\u00e1rensk\u00fdch zdrojov: Pramenisko Srn\u010d\u00ed a pramenisko D\u016fl.[2][3]\nFl\u00f3ra\nFl\u00f3ra je na \u00fazem\u00ed rezerv\u00e1cie ve\u013emi bohato zast\u00fapen\u00e1, najm\u00e4 lesn\u00fdmi orchideami. Z nich je tu jednozna\u010dne najohrozenej\u0161\u00ed kru\u0161t\u00edk drobnolist\u00fd (Epipactis microphylla), ke\u010f\u017ee NPR Karlovsk\u00e9 bu\u010diny s\u00fa jeho jedin\u00e1 zn\u00e1ma lokalita v \u010ceskom mas\u00edve.[2] V \u00fazem\u00ed sa vyskytuje vo v\u00e1pnomiln\u00fdch bu\u010din\u00e1ch, na juhoz\u00e1pade zasahuje a\u017e za hranice NPR. Kru\u0161t\u00edk drobnolist\u00fd sa nach\u00e1dza v tzv. \u010cervenom zozname ohrozen\u00fdch druhov v kateg\u00f3rii C1 (kriticky ohrozen\u00fd). \u010ealej sa tu vyskytuje koralica lesn\u00e1 (Corallorhiza trifida) a vt\u00e1\u010dia prilba \u010derven\u00e1 (Cephalanthera rubra), ktor\u00e9 patria do kateg\u00f3rie C2 (silne ohrozen\u00e9 druhy). \u010eal\u0161\u00edmi menej ohrozen\u00fdmi druhmi vyskytuj\u00facimi sa v rezerv\u00e1cii s\u00fa vt\u00e1\u010dia prilba biela (Cephalanthera damasonium), kru\u0161t\u00edk tmavo\u010derven\u00fd (Epipactis atrorubens), mesa\u010dnica trv\u00e1ca (Lunaria rediviva), \u013ealia zlatohlav\u00e1 (Lilium martagon), hniliak smrekov\u00fd (Monotropa hypopitys), vemenn\u00edk zelenkast\u00fd (Platanthera chlorantha), lykovec jedovat\u00fd (Daphne mezereum), zuba\u010dka dev\u00e4\u0165list\u00e1 (Dentaria enneaphyllos), kru\u0161t\u00edk \u0161irokolist\u00fd (Epipactis helleborine), veronika horsk\u00e1 (Veronica montana), at\u010f.[2][5]\nZ drev\u00edn v rezerv\u00e1cii preva\u017euje buk lesn\u00fd (Fagus sylvatica), \u010falej sa tu vyskytuje javor horsk\u00fd (Acer pseudoplatanus), jase\u0148 \u0161t\u00edhly (Fraximus excelsior). Ve\u013emi hojn\u00fd je tu tie\u017e smrek oby\u010dajn\u00fd (Picea abies), ktor\u00fd je tu iba druhotn\u00e9ho p\u00f4vodu. Menej \u010dasto sa v oblasti vyskytuj\u00fa javor mlie\u010dny (Acer platanoides), jed\u013ea biela (Abies alba), dnes silne po\u0161koden\u00e1 ohryzen\u00edm zveri, \u010falej breza previsnut\u00e1 (Betula pendula), brest horsk\u00fd (Ulmus glabra) a dub letn\u00fd (Quercus robur).[2][5]\nFauna\nStar\u00e9 listn\u00e1\u010de s\u00fa typick\u00fdm domovom pre vt\u00e1ky ako je tes\u00e1r \u010dierny, \u010fate\u013e ve\u013ek\u00fd \u010di much\u00e1rik mal\u00fd\nFauna pr\u00edrodnej rezerv\u00e1cie nie je nijako rozsiahla. Star\u00e9 listn\u00e1\u010de s\u00fa domovom pre vt\u00e1ctvo, ako je tes\u00e1r \u010dierny (Dryocopus martius), \u010fate\u013e ve\u013ek\u00fd (Dendrocopos major) alebo much\u00e1rik mal\u00fd (Ficedula parva). Na \u00fazem\u00ed sa e\u0161te tie\u017e m\u00f4\u017eeme stretn\u00fa\u0165 s netopiermi, napr\u00edklad podkov\u00e1rom krpat\u00fdm (Rhinolophus hippsideros), ten v\u0161ak \u00fazemie vyu\u017e\u00edva len ako lovisk\u00e1.[2][5]\nOchrana\nHlavn\u00fdm predmetom ochrany s\u00fa v\u00e1pnomiln\u00e9 bu\u010diny, kvetnat\u00e9 bu\u010diny a u\u017e spom\u00ednan\u00fd kru\u0161t\u00edk drobnolist\u00fd. V\u00e1pnomiln\u00e9 bu\u010diny, nach\u00e1dzaj\u00face sa na podlo\u017e\u00ed v\u00e1pnit\u00e9ho dolomitu, s\u00fa na \u00fazem\u00ed v\u00e4\u010d\u0161inou star\u00e9 (a\u017e 200 rokov) stromy. Charakteristick\u00fd je tu bohat\u00fd v\u00fdskyt vstava\u010dovit\u00fdch rastl\u00edn. Kvetnat\u00e9 bu\u010diny zauj\u00edmaj\u00fa najv\u00e4\u010d\u0161iu \u010das\u0165 \u00fazemia (60 \u2013 65 %) a ide o zmie\u0161an\u00e9 porasty buku, jase\u0148a, javora a \u010fal\u0161\u00edch druhov drev\u00edn. S\u00fa to porasty s bohato vyvinut\u00fdm bylinn\u00fdm poschod\u00edm. Kru\u0161t\u00edk drobnolist\u00fd sa na \u00fazem\u00ed nach\u00e1dza v troch r\u00f4znych lokalit\u00e1ch, na JZ strane lokalita zasahuje aj za hranice rezerv\u00e1cie.\nCie\u013eom ochrany NPR Karlovsk\u00e9 bu\u010diny je zachovanie u\u017e spom\u00ednan\u00fdch lesn\u00fdch biotopov (kvetnat\u00e9 a v\u00e1pnomiln\u00e9 bu\u010diny) v pr\u00edrode bl\u00edzkom stave. \u010eal\u0161\u00edm cie\u013eom je obnova a podpora samoriadiac\u00edch funkci\u00ed lesn\u00e9ho ekosyst\u00e9mu a minimaliz\u00e1cia \u013eudsk\u00fdch vstupov na \u00fazemie. D\u00f4le\u017eit\u00fdm cie\u013eom je aj zachovanie druhovej rozmanitosti, najm\u00e4 snaha o udr\u017eanie \u010di roz\u0161\u00edrenie vz\u00e1cnych a ohrozen\u00fdch druhov organizmov, najm\u00e4 rastu vstava\u010dovit\u00fdch rastl\u00edn.[2]\nProjekty\nProjekt oplotenie NPR Karlovsk\u00e9 bu\u010diny\nOplotenie NPR Karlovsk\u00e9 bu\u010diny\nProjekt, ktor\u00fd je dotovan\u00fd Eur\u00f3pskym fondom region\u00e1lneho rozvoja a \u0160t\u00e1tnym fondom \u017eivotn\u00e9ho prostredia \u010cR, za\u010dal v polovici roka 2011 a celkov\u00e9 n\u00e1klady na projekt predstavuj\u00fa cca 8,5 mili\u00f3na \u010desk\u00fdch kor\u00fan.[3] Projekt sl\u00fa\u017ei hlavne na obnovu a ochranu biotopov pred migr\u00e1ciou zveri. Oploten\u00e9 s\u00fa namiesto jednej ve\u013ekej plochy dve men\u0161ie s vo\u013en\u00fdm pruhom uprostred rezerv\u00e1cie prep\u00e1jaj\u00facim dva proti\u013eahl\u00e9 svahy. Tento vo\u013en\u00fd pruh sl\u00fa\u017ei ako efekt\u00edvne rie\u0161enie pred rizikom po\u0161kodzovania plotu \u010diernou zverou a n\u00e1sledne vnikaniu zveri raticovej. Oplotenie nekop\u00edruje hranice NPR, ale zoh\u013ead\u0148uje lesn\u00e9 cesty, ter\u00e9nnu dostupnos\u0165 a sklon ter\u00e9nu.[2][4] V r\u00e1mci celej akcie bola tie\u017e vykonan\u00e1 v\u00fdsadba listnat\u00fdch drev\u00edn a jedle. Dokon\u010denie oplotenia bolo pl\u00e1novan\u00e9 na koniec roka 2014.[3]\nProjekt N\u00e1u\u010dn\u00fd chodn\u00edk NPR Karlovsk\u00e9 bu\u010diny", "metadata": {"source": "data\\Karlovsk\u00e9_bu\u010diny.txt"}, "type": "Document"}}