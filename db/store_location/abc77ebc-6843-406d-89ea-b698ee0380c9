{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Bentick\u00e9 foraminifery - sn\u00edmka z elektr\u00f3nov\u00e9ho mikroskopu.\nMikrofos\u00edlie s\u00fa fos\u00edlie do ve\u013ekosti 1 mm (niekedy aj v\u00e4\u010d\u0161ie), vo v\u0161eobecnosti tie skameneliny, ktor\u00fdch identifika\u010dn\u00e9 znaky sa nedaj\u00fa pozorova\u0165 a \u0161tudova\u0165 vo\u013en\u00fdm okom, ale na ich identifik\u00e1ciu je potrebn\u00fd mikroskop (\u010di u\u017e optick\u00fd, alebo elektr\u00f3nov\u00fd). S\u00fa charakteristick\u00fdm pozn\u00e1vac\u00edm znakom v\u0161etk\u00fdch biostratigrafick\u00fdch stup\u0148ov, od prekambria a\u017e po holoc\u00e9n. Naj\u010dastej\u0161ie sa nach\u00e1dzaj\u00fa v morsk\u00fdch sedimentoch, no vyskytuj\u00fa sa aj v sladkovodn\u00fdch (te\u010d\u00facich aj stojat\u00fdch) vod\u00e1ch, ako aj v suchozemsk\u00fdch sedimentoch.\nVo v\u0161eobecnosti sa ka\u017ed\u00e1 fos\u00edlia \u017eivo\u010d\u00ed\u0161neho alebo rastlinn\u00e9ho druhu m\u00f4\u017ee nach\u00e1dza\u0165 ako mikrofos\u00edlia, ale naj\u010dastej\u0161ie ide o dierkavce, mre\u017eovce, hubky, riasy, pr\u00edpadne pe\u013eov\u00e9 zrnk\u00e1 a semen\u00e1 rastl\u00edn v palynologickom v\u00fdskume.\nMikrofos\u00edlie s\u00fa pou\u017e\u00edvan\u00e9 ako indexov\u00e9 fos\u00edlie pre biostratigrafick\u00e9 \u010dlenenie v\u010faka ich glob\u00e1lnemu roz\u0161\u00edreniu, ako aj r\u00fdchlemu objaveniu, pr\u00edpadne vymiznutiu jednotliv\u00fdch druhov v ur\u010ditej dobe. Ich v\u00fdskyt pom\u00e1ha aj pri reko\u0161trukcii kl\u00edmy v minulosti Zeme (paleoklimatol\u00f3gia).\nPozri aj\nFos\u00edlia\nMikropaleontol\u00f3gia\nPaleobotanika\nPort\u00e1l vedy o Zemi\nZdroj: \u201ehttps://sk.wikipedia.org/w/index.php?title=Mikrofos\u00edlia&oldid=7729797\u201c\nKateg\u00f3rie:\nMikropaleontol\u00f3gia\nSkameneliny\nSkryt\u00e9 kateg\u00f3rie:\nPort\u00e1l:Vedy o Zemi/Zapojen\u00e9 \u010dl\u00e1nky\nWikip\u00e9dia:\u010cl\u00e1nky priamo volaj\u00face \u0161abl\u00f3nu Port\u00e1l\nD\u00e1tum a \u010das poslednej \u00fapravy tejto str\u00e1nky: 1. november 2023, 07:44.", "metadata": {"source": "data\\Mikrofos\u00edlia.txt"}, "type": "Document"}}