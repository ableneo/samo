{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Glezg oby\u010dajn\u00fd\nSamec v zime\nStupe\u0148 ohrozenia\n(glob\u00e1lne[1], na Slovensku[2])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathae)\nRad (ordo) spevavce (Passeriformes)\n\u010ce\u013ea\u010f (familia) pinkovit\u00e9 (Fringillidae)\nRod (genus) glezg (Coccothraustes)\nDruh (species) glezg oby\u010dajn\u00fd (Coccothraustes coccothraustes)\nVedeck\u00fd n\u00e1zov\nCoccothraustes coccothraustes\nLinnaeus, 1758\nSynonym\u00e1\nglezg hrubozob\u00fd\nMapa roz\u0161\u00edrenia glezga oby\u010dajn\u00e9ho\nHniezdiaci, v\u00fdskyt v letnom obdob\u00ed\nHniezdiaci, celoro\u010dn\u00fd v\u00fdskyt\nNehniezdiaci\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nGlezg oby\u010dajn\u00fd alebo glezg hrubozob\u00fd[3] (lat. Coccothraustes coccothraustes) je druh z \u010de\u013eade pinkovit\u00e9. Hniezdi v palearkt\u00edde od severnej Afriky a\u017e po Japonsko v dlhom p\u00e1se ju\u017ene od ihli\u010dnatej tajgy. Hniezdi na celom \u00fazem\u00ed Slovenska a\u017e do nadmorskej v\u00fd\u0161ky 1 150 m n. m.[4] Pod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov glezg oby\u010dajn\u00fd patr\u00ed medzi najmenej ohrozen\u00e9 druhy, celkov\u00e1 popul\u00e1cia st\u00fapa, v rokoch 1980 \u2013 2013 bol u eur\u00f3pskej popul\u00e1cii zaznamenan\u00fd mierny vzostup.[1]\nOpis\nGlezg oby\u010dajn\u00fd meria 18 cm[5][6] a v\u00e1\u017ei 51 - 63,5 g [7]. Glezga najviac vystihuje jeho ve\u013ek\u00e1 hlava a obrovsk\u00fd zob\u00e1k.[6] Na modrasto\u010diernych kr\u00eddlach m\u00e1 \u0161irok\u00fd biely pruh. Aj konce chvostov\u00fdch pier m\u00e1 biele. Hlava a chrb\u00e1t s\u00fa hned\u00e9, spodn\u00e1 \u010das\u0165 tela ru\u017eovohned\u00e1. Pod zob\u00e1kom maj\u00fa \u010diernu \u0161kvrnu. Od \u010diernej \u0161kvrny sa tiahne \u010dierny p\u00e1sik k oku a potom na \u010delo, krk je siv\u00fd.[7] Sami\u010dka m\u00e1 menej v\u00fdrazn\u00e9 farby ako samec a na kr\u00eddlach m\u00e1 sivast\u00fd n\u00e1dych.[6][5] Ml\u00e1\u010fat\u00e1 maj\u00fa na spodnej \u010dasti tela prie\u010dne pruhovanie[5][7] a nemaj\u00fa \u010diernu \u0161kvrnu pod zob\u00e1kom[7].\nHlas\nSpev a hlas \"ziks\"\n19 s, Slovensko, okrem glezga po\u010dujeme spev nasleduj\u00facich druhov: drozd \u010dierny, s\u00fdkorka uhliarka\nGlezg oby\u010dajn\u00fd \u017eije m\u00e1lo n\u00e1padn\u00fdm \u017eivotom, naj\u010dastej\u0161ie ho prezr\u00e1dza hlasn\u00fd a ostr\u00fd kovov\u00fd hlas \"zick\"[5] alebo \"ziks, tiks\", ktor\u00fd po\u010du\u0165 aj po\u010das letu.[6] Vyd\u00e1va aj hlas \"zi\u0151\"[6] a \"srri\".[5] P\u00e1rik sa po\u010das letu udr\u017euje v kontakte m\u00e4kk\u00fdm \"z\u00ed\u00edt\". Prejavom agresivity je in\u0161trument\u00e1lny klepot zob\u00e1kom. Ke\u010f sa sna\u017eia upokoji\u0165 druh\u00e9ho, oz\u00fdvaj\u00fa sa tich\u00fdm \"b\u00fcb, b\u00fcb\". Strach prejavuj\u00fa vysok\u00fdm a ostr\u00fdm \"cr\u00ed\u00ed\", varovn\u00fd hlas znie ako r\u00fdchle a\u017e zdvojen\u00e9 \"cik, cike, cik\".\nV \u010dase hniezdenia vyjadruje sami\u010dka chu\u0165 by\u0165 k\u0155men\u00e1 samcom \u017eobrav\u00fdmi hlasmi \"ciek\", \"ci\u00e9\u00e9t\" alebo \"ciet\". Po\u010das stavby hniezda sa p\u00e1rik dorozumieva hlasom \"criek\" aleb \"crie\". Ml\u00e1\u010fat\u00e1 sa po\u010das pr\u00fdch dn\u00ed oz\u00fdvaj\u00fa \u00faplne tich\u00fdm \"ciet\", nesk\u00f4r sa ich \u017eobrav\u00fd hlas sklad\u00e1 zo slab\u00edk \"Crie\", \"Cirk\" alebo \"Ciet\". Po opusten\u00ed hniezda upozor\u0148uj\u00fa na seba hlasom \"ciip\". Pri prelietavan\u00ed vyd\u00e1vaj\u00fa dlh\u00e9 \"ci\u00e9\u00e9t\".\nSpieva \u010dasto na vrcholkoch stromov so spusten\u00fdmi kr\u00eddlami. Jeho spev je nepravideln\u00fd a neust\u00e1ly sa meniaci rad zo slab\u00edk volan\u00ed. \u010casto za\u010d\u00edna spieva\u0165 slabikami \"cik-ciks-cik\", potom pokra\u010duje melodick\u00fdm a melancholick\u00fdm \"zie-\u0151\" a \u010dasto nasleduj\u00fa slabiky s ve\u013emi vysok\u00fdm t\u00f3nom i \"C\u00ed\u00ed\u00ed\u0161-ci-ciet cik\" a kon\u010dieva tich\u00fdm \"Cip-\u010dip\". Sled t\u00fdchto pas\u00e1\u017ei \u010dasto men\u00ed alebo rob\u00ed prest\u00e1vky.\nJeho spev patr\u00ed medzi najjednoduch\u0161ie vt\u00e1\u010die spevy, porovnate\u013en\u00fd je so spevom much\u00e1ra siv\u00e9ho. Sl\u00fa\u017ei na upevnenie partnersk\u00e9ho vz\u0165ahu. Nesl\u00fa\u017ei na obhajovanie terit\u00f3ria, na tie \u00fa\u010dely vyu\u017e\u00edva svoj varovn\u00e9 hlas, klepot zob\u00e1kom, sekanie a \u0161t\u00edpanie. Spieva kr\u00e1tko na jese\u0148 po skon\u010den\u00ed obdobia p\u0155chnutia a potom znovu od janu\u00e1ra / febru\u00e1ra.\nV\u00fdskyt a stav na Slovensku\nHniezdenie glezga bolo dok\u00e1zan\u00e9 na 92,5 % mapovac\u00edch kvadr\u00e1tov. Maxim\u00e1lne hniezdne hustoty boli 2 p\u00e1ry / 10 ha v lu\u017en\u00fdch lesoch rieky Moravy, 1,9 p\u00e1ru / 10 ha v pralesovitom poraste duba cerov\u00e9ho NPR Boky, hodnotu 1,2 p\u00e1ru / 10 ha v jed\u013eo-bukovom pralese NPR Ml\u00e1\u010dik ale v jedlo-bukovom pralese Bad\u00ednsky prales len 0,7 p\u00e1ru / 10 ha a v horskom jed\u013eovo-bukovo-smrekovom Dobro\u010dskom pralese nebol zaznamenan\u00fd ako hniezdi\u010d.\nV zime sa popul\u00e1cie zo Slovenska pres\u00favaj\u00fa do ju\u017enej Eur\u00f3py a prilietaj\u00fa popul\u00e1cie zo severu.[4]\nOdhadovan\u00fd po\u010det hniezdiacich p\u00e1rov je 110 000 - 220 000, zimuj\u00facich jedincov 200 000 - 500 000. Ve\u013ekos\u0165 popul\u00e1cie i \u00fazemie na ktorom sa vyskytuje s\u00fa stabiln\u00e9, maxim\u00e1lna zmena do 20%. Ekosozologick\u00fd status v roku 1995 \u017eiadny. V roku 1998 \u017eiadny. V roku 2001 \u017eiadny.[8] V roku 2014 LC - menej dotknut\u00fd.[2][9][10] Eur\u00f3psky ochran\u00e1rsky status nezaraden\u00fd SPEC. Stupe\u0148 ohrozenia S - vyhovuj\u00faci ochran\u00e1rsky status.[4]\nBiotop", "metadata": {"source": "data\\Glezg_oby\u010dajn\u00fd.txt"}, "type": "Document"}}