{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Typy vystavovania r\u00f4znych plemien\nVystavovanie slu\u017eobn\u00fdch plemien na retiazke\nPes sa vystavuje na retiazke, ktor\u00fa m\u00e1 vo\u013ene spusten\u00fa na hrudi. Handler stoj\u00ed za psom. Hodnot\u00ed sa pozit\u00edvne energickos\u0165 psa. Vhodn\u00e9 je, ke\u010f je pes na v\u00fdstavnej retiazke zapret\u00fd smerom od handlera. Pes mus\u00ed by\u0165 v kruhu disciplinovan\u00fd ako sa patr\u00ed na pracovn\u00e9 plemeno. Prejav agresivity vo\u010di rozhodcovi sa trest\u00e1 vyl\u00fa\u010den\u00edm z posudzovania.\nPozor: Pod\u013ea v\u00fdstavn\u00e9ho poriadku SKJ je zak\u00e1zan\u00fd tzv. doublehanding. \u010ci\u017ee up\u00fatavanie pozornosti psa druhou osobou mimo kruhu. Doublehandling je u vystavovate\u013eov slu\u017eobn\u00fdch plemien ob\u013e\u00faben\u00e1 pom\u00f4cka ako up\u00fata\u0165 pozornos\u0165 psa, ale treba si uvedomi\u0165 ako negat\u00edvne vpl\u00fdva na ostatn\u00fdch pr\u00edtomn\u00fdch vystavovate\u013eov a ich psov.\nTak\u00fdmto sp\u00f4sobom sa vystavuj\u00fa napr\u00edklad plemen\u00e1: Doberman, Rotvajler a pod.\nVystavovanie po\u013eovn\u00fdch a in\u00fdch plemien na v\u00fdstavnej v\u00f4dzke\nV\u00e4\u010d\u0161ina po\u013eovn\u00fdch plemien sa vystavuje rovnak\u00fdm sp\u00f4sobom (najobvyklej\u0161\u00edm). Tento sp\u00f4sob je zau\u017e\u00edvan\u00fd aj pre in\u00e9 plemen\u00e1. Vystavuje sa na v\u00fdstavnej v\u00f4dzke po\u013eovn\u00fdch plemien. Pri predv\u00e1dzan\u00ed psa stoj\u00ed handler po boku psa (z poh\u013eadu rozhodcu za psom), pr\u00edpadne pred psom. V\u00f4dzku m\u00e1 vyzdvihnut\u00fa tak, aby pes dr\u017eal hlavu vzpriamen\u00fa. Nie je vhodn\u00e9 motivova\u0165 dospel\u00e9ho psa v kruhu ma\u0161krtou.\nTak\u00fdmto sp\u00f4sobom sa vystavuj\u00fa napr\u00edklad plemen\u00e1: B\u00edgl, Dalmat\u00ednsky pes, Rod\u00e9zsky rid\u017ebek a pod.\nOdkazy\nSlovensk\u00e1 kynologick\u00e1 jednota\nKynologick\u00fd port\u00e1l\nZdroj: \u201ehttps://sk.wikipedia.org/w/index.php?title=Handling_(kynol\u00f3gia)&oldid=6706329\u201c\nKateg\u00f3ria:\nKynol\u00f3gia\nSkryt\u00e9 kateg\u00f3rie:\nPort\u00e1l:Pes/Zapojen\u00e9 \u010dl\u00e1nky\nWikip\u00e9dia:\u010cl\u00e1nky priamo volaj\u00face \u0161abl\u00f3nu Port\u00e1l\nD\u00e1tum a \u010das poslednej \u00fapravy tejto str\u00e1nky: 7. august 2018, 09:45.", "metadata": {"source": "data\\Handling_(kynol\u00f3gia).txt"}, "type": "Document"}}