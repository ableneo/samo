{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "S\u00faradnice: 50\u00b046\u203231\u2033S 14\u00b058\u20326\u2033V\ufeff / \ufeff50,77528\u00b0S 14,96833\u00b0V\ufeff / 50.77528; 14.96833\nKarlovsk\u00e9 bu\u010diny\nN\u00e1rodn\u00e1 pr\u00edrodn\u00e1 rezerv\u00e1cia\nNPR Karlovsk\u00e9 bu\u010diny\n\u0160t\u00e1t\n\u010cesko\nRegi\u00f3n\nLibereck\u00fd kraj\nOkres\nLiberec\nLokalita\nLiberec (k. \u00fa. Machn\u00edn)\nNadmorsk\u00e1 v\u00fd\u0161ka\n360 \u2013 580 m n. m.\nS\u00faradnice\n50\u00b046\u203231\u2033S 14\u00b058\u20326\u2033V\ufeff / \ufeff50,77528\u00b0S 14,96833\u00b0V\ufeff / 50.77528; 14.96833\nRozloha\n42,19 ha\nVznik\n20. marec 1973[1]\n- Vyhl\u00e1silo Ministerstvo kult\u00fary \u010cSR\nSpr\u00e1va\nAOPK \u010cR\nK\u00f3d AOPK \u010cR\n559\nKarlovsk\u00e9 bu\u010diny\nPoloha na mape \u010ceska\nWikimedia Commons: Karlovsk\u00e9 bu\u010diny\nWebov\u00e1 str\u00e1nka: BioLib.cz\nOpenStreetMap: mapa\nPort\u00e1l, ktor\u00e9ho s\u00fa\u010das\u0165ou je t\u00e1to str\u00e1nka:\nGeografick\u00fd port\u00e1l\nKarlovsk\u00e9 bu\u010diny (ev. \u010d. 559) s\u00fa n\u00e1rodnou pr\u00edrodnou rezerv\u00e1ciou le\u017eiacou v okrese Liberec medzi Karlovom pod Je\u0161t\u011bdom (\u010das\u0165 mesta Liberec) a obcou Kry\u0161tofovo \u00dadol\u00ed. Oblas\u0165 je chr\u00e1nen\u00e1 z d\u00f4vodu zachovan\u00e9ho komplexu bukov\u00fdch lesov na severov\u00fdchodn\u00fdch svahoch Je\u0161t\u011bdsk\u00e9ho chrb\u00e1ta. Ide o pomerne mlad\u00fa pr\u00edrodn\u00fa rezerv\u00e1ciu s rozlohou 42,19 ha.[2][3] Ve\u013ekos\u0165 ochrann\u00e9ho p\u00e1sma je pod\u013ea z\u00e1kona 50 metrov o rozlohe 28,29 ha.[2] Rezerv\u00e1cia sa nach\u00e1dza na severn\u00fdch svahoch vrchu Rozsocha (767 m) v nadmorskej v\u00fd\u0161ke 360 \u2013 580 m n. m. a je pr\u00edstupn\u00e1 lesnou cestou zhruba 500 m od vlakovej stanice Karlov pod Je\u0161t\u011bdem. V roku 2011 tu bol otvoren\u00fd n\u00e1u\u010dn\u00fd chodn\u00edk o celkovej d\u013a\u017eke 3,5 km, ktor\u00fd bol dotovan\u00fd Programom 2020 Lesmi \u010cR.[4]\nHlavn\u00fdm predmetom ochrany s\u00fa v\u00e1pnomiln\u00e9 bu\u010diny, kvetnat\u00e9 bu\u010diny a kru\u0161t\u00edk drobnolist\u00fd (Epipactis microphylla). Dlhodob\u00fdm cie\u013eom ochrany je zachovanie t\u00fdchto lesn\u00fdch biotopov v pr\u00edrode bl\u00edzkom stave. Kvetnat\u00e9 bu\u010diny zauj\u00edmaj\u00fa najv\u00e4\u010d\u0161iu \u010das\u0165 \u00fazemia, o nie\u010do men\u0161iu plochu zaberaj\u00fa v\u00e1pnomiln\u00e9 bu\u010diny. Vz\u00e1cnej\u0161ie sa na \u00fazem\u00ed nach\u00e1dza acidofiln\u00e1 bu\u010dina a celkom v\u00fdnimo\u010dne m\u00f4\u017eeme narazi\u0165 na sutinov\u00fd les.[2]\nLokalita\nNPR Karlovsk\u00e9 bu\u010diny\nN\u00e1rodn\u00e1 pr\u00edrodn\u00e1 rezerv\u00e1cia sa rozklad\u00e1 na severn\u00fdch svahoch vrchu Rozsochy (767 m) v Je\u0161t\u011bdsko-koz\u00e1kovskom chrb\u00e1te. Le\u017e\u00ed v nadmorskej v\u00fd\u0161ke 360 \u2013 580 metrov nad morom. Celkov\u00e1 v\u00fdmera \u00fazemia je 42,19 ha.[3] Iba p\u00e1r metrov severne od NPR Karlovsk\u00e9 bu\u010diny sa nach\u00e1dza pr\u00edrodn\u00e1 rezerv\u00e1cia Hamr\u0161tejn. \u00dazemie tie\u017e pret\u00edna \u017eelezni\u010dn\u00e1 tra\u0165 \u010cesk\u00e1 L\u00edpa \u2013 Liberec, ktor\u00e1 v\u0161ak pod samotnou rezerv\u00e1ciou vedie tunelom vytvoren\u00fdm na sklonku 19. storo\u010dia. Hranice \u00fazemia tvoria lesn\u00e9 cesty, stredom \u00fazemia vedie turisticky zna\u010den\u00fd n\u00e1u\u010dn\u00fd chodn\u00edk. V roku 2011 sa navy\u0161e za\u010dalo cel\u00e9 \u00fazemie oplocova\u0165 s cie\u013eom ochrany bylinn\u00e9ho poschodia a drev\u00edn proti \u0161kod\u00e1m raticovou zverou.[4] Hranice \u00fazemia s\u00fa tie\u017e vidite\u013ene ozna\u010den\u00e9 \u010derven\u00fdmi pruhmi na kme\u0148och stromov a na pr\u00edstupov\u00fdch cest\u00e1ch hrani\u010dn\u00fdmi st\u013apikmi so \u0161t\u00e1tnym znakom.[2]\nDejiny\nNPR Karlovsk\u00e9 bu\u010diny\nHist\u00f3ria \u00fazemia siaha a\u017e do polovice 13. storo\u010dia, kedy za\u010dalo v severnej \u010dasti Je\u0161t\u011bdsk\u00e9ho chrb\u00e1tu doch\u00e1dza\u0165 k budovaniu ban\u00edckych os\u00e1d a rudn\u00fdch ban\u00ed (Panensk\u00e1 H\u016frka, Ov\u010d\u00ed hora, And\u011blsk\u00e1 Hora). \u0164a\u017eila sa tu preva\u017ene \u017eelezn\u00e1 ruda, oloven\u00e1 ruda a striebro. Do okolia Kry\u0161tofovho \u00dadolia sa \u0165a\u017eba presunula a\u017e za\u010diatkom 16. storo\u010dia, ktor\u00e1 trvala pribli\u017ene a\u017e do roku 1750. Dnes s\u00fa pri potoku na z\u00e1padnej hranici NPR Karlovsk\u00e9 bu\u010diny e\u0161te vidite\u013en\u00e9 4 \u0161t\u00f4lne, jedna z nich v s\u00fa\u010dasnosti sl\u00fa\u017ei ako vod\u00e1re\u0148. V tom \u010dase na \u00fazem\u00ed prebiehala intenz\u00edvna \u0165a\u017eba dreva ako pre potreby ban\u00ed, tak pre obyvate\u013eov v ne\u010falekom Liberci. Pod\u013ea historick\u00fdch podkladov sa tu a\u017e do 19. storo\u010dia ako hlavn\u00e1 drevina dr\u017eal buk, zatia\u013e \u010do boli lesy v okol\u00ed postupne premie\u0148an\u00e9 na lesy smrekov\u00e9 a borovicov\u00e9.[2] Bukov\u00e9 drevo sa na \u00fazem\u00ed dr\u017ealo pravdepodobne z d\u00f4vodu zl\u00e9ho vn\u00e1\u0161ania smreka na vyhranen\u00e9 stanovi\u0161te v\u00e1pnomiln\u00fdch bu\u010d\u00edn. Napriek tomu boli tunaj\u0161ie lesy ekonomicky vyu\u017e\u00edvan\u00e9. V povojnovom obdob\u00ed tu u\u017e za\u010dala prebieha\u0165 postupn\u00e1 obnova, preva\u017ene umel\u00e1. \u010casto tu bol vys\u00e1dzan\u00fd smrek, ten v\u0161ak bol postupne vytl\u00e1\u010dan\u00fd bukom, javorom a jase\u0148om. Roku 1972 tu kone\u010dne bola vyhl\u00e1sen\u00e1 pr\u00edrodn\u00e1 rezerv\u00e1cia a z\u00e1sahy do porastov t\u00fdm takmer ustali. V posledn\u00fdch 10 \u2013 20 rokoch v\u0161ak bola za\u010dat\u00e1 obnova star\u00fdch bu\u010d\u00edn.[2]\nZa\u010diatkom 20. storo\u010dia prebehla tzv. Mni\u0161kov\u00e1 kalamita, ktor\u00e1 mala na svedom\u00ed pusto\u0161enie ihli\u010dnat\u00fdch lesov v \u010cech\u00e1ch aj na Morave a viedla k vyr\u00fabaniu lesov na ploche cez 1 000 km\u00b2, pred\u010dasne tak bolo vy\u0165a\u017een\u00fdch viac ako 13 mil. kub\u00edkov dreva. Po kalamite preto boli okolo s\u00fa\u010dasnej NPR novo vysaden\u00e9 preva\u017ene smrekov\u00e9 porasty, ktor\u00e9 s\u00fa v s\u00fa\u010dasnosti d\u00f4vodom pre migr\u00e1ciu zveri za potravou.[3] D\u00f4sledkom toho s\u00fa rozsiahle \u0161kody ohryzen\u00edm, \u010do m\u00e1 za posledn\u00fdch nieko\u013eko desa\u0165ro\u010d\u00ed negat\u00edvny vplyv na prirodzen\u00fa obnovu lesa. Najv\u00e4\u010d\u0161ie \u0161kody tu za posledn\u00fdch 20 rokov narobila predov\u0161etk\u00fdm raticov\u00e1 zver. Predov\u0161etk\u00fdm preto sa tu za\u010dali stava\u0165 oplotenia a navy\u0161e v s\u00fa\u010dasnosti tu prebieha oplotenie v\u00e4\u010d\u0161iny \u00fazemia rezerv\u00e1cie.[2][4]\nKarlovsk\u00e9 bu\u010diny boli vyhl\u00e1sen\u00e9 za pr\u00edrodn\u00fa rezerv\u00e1ciu v roku 1972, v roku 1992 bol oblasti pridelen\u00fd \u0161tat\u00fat n\u00e1rodnej pr\u00edrodnej rezerv\u00e1cie. V roku 2008 bola na \u00fazem\u00ed vyzna\u010den\u00e1 nov\u00e1 trasa pre \u0161portovo-rekrea\u010dn\u00e9 \u00fa\u010dely \u2013 geocaching. V roku 2011 bol navy\u0161e v NPR Karlovsk\u00e9 bu\u010diny otvoren\u00fd n\u00e1u\u010dn\u00fd chodn\u00edk, ktor\u00fd turistov zoznamuje s lesn\u00edckou problematikou.[3]", "metadata": {"source": "data\\Karlovsk\u00e9_bu\u010diny.txt"}, "type": "Document"}}