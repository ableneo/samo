{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Penica \u010diernohlav\u00e1\nSamec.\nStupe\u0148 ohrozenia\n(glob\u00e1lne[1], na Slovensku[2])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathae)\nRad (ordo) vrabcotvar\u00e9 (Passeriformes)\n\u010ce\u013ea\u010f (familia) penicovit\u00e9 (Sylviidae)\nRod (genus) penica (Sylvia)\nDruh (species) penica \u010diernohlav\u00e1 (S. atricapilla)\nVedeck\u00fd n\u00e1zov\nSylvia atricapilla\nLinnaeus, 1758\nSynonym\u00e1\npenica \u010dernohlav\u00e1\nMapa roz\u0161\u00edrenia penice \u010diernohlavej\nHniezdiaca, v\u00fdskyt v letnom obdob\u00ed\nHniezdiaca, celoro\u010dn\u00fd v\u00fdskyt\nMigruj\u00faca\nNehniezdiaca\nPravdepodobne vyhynut\u00e1\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nPenica \u010diernohlav\u00e1 alebo penica \u010dernohlav\u00e1[3], (lat. Sylvia atricapilla) je stredne ve\u013ek\u00fd druh spevavca z \u010de\u013eade penicovit\u00e9 (Sylviidae). Hniezdi v palearkt\u00edde od severnej Afriky a\u017e po z\u00e1padn\u00fa Sib\u00edr. Penica \u010diernohlav\u00e1 je roz\u0161\u00edren\u00e1 na celom \u00fazem\u00ed Slovenska do 1 650 m n. m. Je s\u0165ahovav\u00e1 a vz\u00e1cne prezimuje.[4][4] Pod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov penica \u010diernohlav\u00e1 patr\u00ed medzi najmenej ohrozen\u00e9 druhy, trend celkovej popul\u00e1cie je st\u00fapaj\u00faci n\u00e1sledkom v\u0161eobecn\u00e9ho odles\u0148ovania a zarastania okrajov krovinami. V rokoch 1980 \u2013 2013 bol u eur\u00f3pskej popul\u00e1cii zaznamenan\u00fd mierny n\u00e1rast.[1]\nOpis\nPenica \u010diernohlav\u00e1 meria 14 cm[5][6] a v\u00e1\u017ei 15 \u2013 21 g [7]. Je sivej farby na spodnej \u010dasti tela a hnedosivej farby na vrchnej \u010dasti tela. Samec m\u00e1 tmavo\u010diernu vrchn\u00fa \u010das\u0165 hlavy a\u017e po oko. Samica a ml\u00e1\u010fat\u00e1 maj\u00fa vrchn\u00fa \u010das\u0165 tela viac hned\u00fa a vrch hlavy hrdzavohned\u00fd.[6][5][7]\nV\u00fdskyt a stav na Slovensku\nPenica \u010diernohlav\u00e1 je jedn\u00fdm z najroz\u0161\u00edrenej\u0161\u00edch druhov Slovenska, bola zisten\u00e1 v 98,6 % mapovac\u00edch kvadr\u00e1tov.[4]\nOdhadovan\u00fd po\u010det hniezdiacich p\u00e1rov je 800 000 \u2013 1 000 000, zimuj\u00facich jedincov 0 \u2013 50. Ve\u013ekos\u0165 popul\u00e1cie i \u00fazemie na ktorom sa vyskytuje s\u00fa stabiln\u00e9, maxim\u00e1lna zmena do 20 %. Ekosozologick\u00fd status v rokoch 1995, 1998[4] a 2001[8] \u017eiadny. V roku 2014 LC - menej dotknut\u00fd.[2][9][10] Eur\u00f3psky ochran\u00e1rsky status SPEC4 \u2013 druhy, ktor\u00fdch glob\u00e1lne popul\u00e1cie s\u00fa koncentrovan\u00e9 v Eur\u00f3pe a maj\u00fa tam vhodn\u00fd ochran\u00e1rsky status. Stupe\u0148 ohrozenia S \u2013 vyhovuj\u00faci ochran\u00e1rsky status.[4]\nBiotop\nOb\u00fdva v\u0161etky druhy lesov od n\u00ed\u017ein po horn\u00fa hranicu lesa, kde ob\u00fdva miesta s krovinami. \u017dije v krovin\u00e1ch popri potokoch a riekach, v parkoch a z\u00e1hrad\u00e1ch.[7] N\u00e1jdeme ju tie\u017e vo vetrolamoch a v otvoren\u00fdch biotopoch s krovinami.[4]\nHniezdenie\nHniezdo ukr\u00fdvaj\u00fa v n\u00edzkych kr\u00edkoch. Upleten\u00e9 je z listov tr\u00e1v a vn\u00fatri srs\u0165. Na 4 \u2013 6 vaj\u00ed\u010dkach sedia obaja rodi\u010dia 11 dn\u00ed a v\u00fdchova ml\u00e1\u010fat trv\u00e1 tie\u017e 10 \u2013 11 dn\u00ed. Hniezdia dvakr\u00e1t, v m\u00e1ji \u2013 j\u00fani a v j\u00fali a auguste.[7]\nPotrava\n\u017div\u00ed sa hmyzom, napr\u00edkla vo\u0161kami a r\u00f4znymi plodmi, ako s\u00fa maliny, baza \u010dierna, baza \u010derven\u00e1, jarabina vt\u00e1\u010dia, kalina a tie\u017e marhule.[7]\nOchrana\nJe z\u00e1konom chr\u00e1nen\u00e1, spolo\u010densk\u00e1 hodnota je 500 \u20ac. [11] Druh je zaraden\u00fd do Bonnsk\u00e9ho dohovoru (Pr\u00edloha II) a Bernsk\u00e9ho dohovoru (Pr\u00edloha II).[12]\nHlas\nSpev 3 samcov\n2 min 1 s, Slovensko, okrem spevu penice \u010diernohlavej po\u010dujeme kolibiarika \u010dip\u010dav\u00e9ho, drozda \u010dierneho a kr\u00e1lika zlatohlav\u00e9ho.\nSpev\n17 s, Rusko, okrem spevu penice \u010diernohlavej po\u010dujeme drozda \u010dierneho, \u010dervienku oby\u010dajn\u00fa a pinku oby\u010dajn\u00fa.\nSpev\n48 s, Anglicko, okrem spevu penice \u010diernohlavej po\u010dujeme holuba hrivn\u00e1ka, drozda plav\u00e9ho, drozda \u010dierneho, s\u00fdkorku ve\u013ek\u00fa a pinku oby\u010dajn\u00fa.\nVolanie \"tek\"\n27 s, Anglicko, okrem hlasu penice \u010diernohlavej po\u010dujeme ba\u017eanta oby\u010dajn\u00e9ho, \u010dervienku oby\u010dajn\u00fa a s\u00fdkorku uhliarku a zvuky leteckej dopravy.\nPenica \u010diernohlav\u00e1 spieva kr\u00e1snym flautovit\u00fdm spevom. V prvej \u010dasti spevu napodob\u0148uje r\u00f4zne in\u00e9 druhy.[6] Jej volanie znie ako \"tek\" a \"\u010derr\", pri silnej\u0161om vzru\u0161en\u00ed ako \"tek-tek-tek-tek\u010derr\".[5]\nGal\u00e9ria\nSamec\nSamica\nVaj\u00ed\u010dka\nHniezdo s vaj\u00ed\u010dkami\nMl\u00e1\u010fat\u00e1 maj\u00fa hned\u00fa \u010diapo\u010dku ako samica\nKompozitn\u00e1 fotografia \u2013 pom\u00f4cka na \u013eah\u0161ie spoznanie druhu\nCuculus canorus bangsi + Sylvia atricapilla\nReferencie\n\u2191 a b IUCN Red list 2021.3. Pr\u00edstup 28. marca 2022\n\u2191 a b Demko M., Kri\u0161t\u00edn A. & Pa\u010denovsk\u00fd S. 2014: \u010cerven\u00fd zoznam vt\u00e1kov Slovenska. SOS/BirdLife Slovensko, 52 pp. [online]. vtaky.sk, 2014, [cit. 2018-03-03]. Dostupn\u00e9 online.\n\u2191 KOVALIK, Peter, et al. Slovensk\u00e9 men\u00e1 vt\u00e1kov [online]. Bratislava: SOS/BirdLife Slovensko, 2010 (2016), rev. 2016-10-23, [cit. 2016-12-12]. Dostupn\u00e9 online.\n\u2191 a b c d e f DANKO, \u0160tefan; DAROLOV\u00c1, Al\u017ebeta; KRI\u0160T\u00cdN, Anton, et al. Roz\u0161\u00edrenie vt\u00e1kov na Slovensku. Bratislava : Veda, 2002. Autor druhu Rudolf Kropil. ISBN 80-224-0714-3. Kapitola Penica \u010diernohlav\u00e1, s. 514 \u2013 515.\n\u2191 a b c JONSSON, Lars. Die V\u00f6gel Europas und des Mittelmeerraumes. Stuttgart : Franckh-Kosmos, 1992. ISBN 3-440-06357-7. (po nemecky)", "metadata": {"source": "data\\Penica_\u010diernohlav\u00e1.txt"}, "type": "Document"}}