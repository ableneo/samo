{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Farma v \u017eivo\u010d\u00ed\u0161nej v\u00fdrobe m\u00f4\u017ee by\u0165:\na) v \u0161ir\u0161om zmysle: z\u00e1kladn\u00e1 v\u00fdrobno-organiza\u010dn\u00e1 jednotka (t. j. z\u00e1vod) v \u017eivo\u010d\u00ed\u0161nej v\u00fdrobe (pozost\u00e1va z chovu zvierat, budov, strojov, \u013eud\u00ed a pr\u00edpadne pozemkov), resp. v 50 - 80. rokoch 20. stor. v \u010cesko-Slovensku \u0161pecifickej\u0161ie: samostatn\u00e1 hospod\u00e1rska jednotka (oddelenie) \u0161t\u00e1tnych majetkov zameran\u00e1 na \u017eivo\u010d\u00ed\u0161nu v\u00fdrobu[1][2][3][4][5]\nb) v u\u017e\u0161om zmysle: len tak\u00e1to jednotka chovaj\u00faca len jeden druh zvierat (synonymum: \u0161pecializovan\u00e1 farma)[5][6][1].\nIn\u00e9 v\u00fdznamy slova forma pozri na str\u00e1nke farma.\n\u0160pecializovan\u00e1 farma\nPojmu \u0161pecializovan\u00e1 farma (farma v u\u017e\u0161om zmysle)je podobn\u00fd term\u00edn chov, definovan\u00fd v z\u00e1kone \u010d. 194/1998 Z. z. ako skupina hospod\u00e1rskych zvierat alebo jednotliv\u00e9 zvierat\u00e1 chovan\u00e9 v ur\u010ditom zariaden\u00ed a mieste u chovate\u013ea...; na tomto zariaden\u00ed a mieste sa vykon\u00e1vaj\u00fa \u010dinnosti s\u00favisiace s plemenitbou a \u0161\u013eachten\u00edm. [7]\nV po\u013enohospod\u00e1rskych podnikoch (vr\u00e1tane dru\u017estiev) so zameran\u00edm na \u017eivo\u010d\u00ed\u0161nu produkciu sa oby\u010dajne chovaj\u00fa zvierat\u00e1 jedn\u00e9ho druhu (naj\u010dastej\u0161ie aj toho ist\u00e9ho plemena. Ak sa v r\u00e1mci jedn\u00e9ho podniku chov\u00e1 viac druhov zvierat, tak oby\u010dajne na viacer\u00fdch farm\u00e1ch. V\u00fdnimkou s\u00fa \u0161kolsk\u00e9 po\u013enohospod\u00e1rske podniky a vzorkovnice.\nNa mechaniz\u00e1ciu \u017eivo\u010d\u00ed\u0161nej v\u00fdroby sa vyu\u017e\u00edvaj\u00fa dopravn\u00edky, doj\u00e1rne a k\u0155mne vozy.\nPod\u013ea \u00farovne vykon\u00e1vanej \u0161\u013eachtite\u013eskej pr\u00e1ce je mo\u017en\u00e9 chovy rozdeli\u0165 na:\n\u00fa\u017eitkov\u00e9 - Ich prim\u00e1rnou funkciou je produkcia mlieka, m\u00e4sa alebo vajec.\n\u0161\u013eachtite\u013esk\u00e9 - Predstavuj\u00fa z\u00e1kladn\u00e9 jednotky zlep\u0161ovanie genofondu popul\u00e1cie plemena. Pod\u013ea z\u00e1kona s\u00fa ur\u010den\u00e9 \"na produkciu \u010distokrvn\u00fdch plemenn\u00fdch zvierat, predov\u0161etk\u00fdm plemenn\u00edkov na \u00fa\u010dely zlep\u0161ovania genofondu pr\u00edslu\u0161n\u00e9ho plemena.\" [7] Pod\u013ea uznesenia \u00fastavnopr\u00e1vneho v\u00fdboru n\u00e1rodnej rady SR by sa defin\u00edcia \u0161\u013eachtite\u013esk\u00e9ho chovu mala zmeni\u0165 na \"chov ur\u010den\u00fd na produkciu \u010distokrvn\u00fdch plemenn\u00edkov, alebo hybridn\u00fdch plemenn\u00fdch kancov, alebo \u010distokrvn\u00fdch plemenn\u00edc na \u00fa\u010dely zlep\u0161ovania genofondu pr\u00edslu\u0161n\u00e9ho plemena.\" [8]\nchr\u00e1nen\u00e9 - Ich hlavnou \u00falohou je okrem zo\u0161\u013each\u0165ovania plemena \"chov ur\u010dit\u00e9ho, spravidla z\u00e1nikom ohrozen\u00e9ho plemena hospod\u00e1rskych zvierat, ktor\u00e9ho \u00fa\u010delom je zachovanie jeho genofondu a historickej hodnoty.\" [7]\n\u0160tatistika\nV bio\u0161tatisike je chov jedn\u00fdm z najd\u00f4le\u017eitej\u0161\u00edch zdrojov premenlivosti. Ka\u017ed\u00fd chov je charakteristick\u00fd rozdielnou \"politikou\", podmienky prostredia s\u00fa na ka\u017edej farme rozdielne. Pri tvorbe matematick\u00fdch modelov sl\u00fa\u017eiacich na modelovanie samotn\u00e9ho zviera\u0165a sa to vyjadruje efektom chovu, t. j. mana\u017ement st\u00e1da.\n\u010casto sa modeluje aj ako spojen\u00fd efekt (interakcia) rok*st\u00e1do alebo rok*st\u00e1do*obdobie.\nReferencie\n\u2191 a b farma. In: Pyram\u00edda\n\u2191 farma. In: \u0160ALING, Samo; IVANOV\u00c1-\u0160ALINGOV\u00c1, M\u00e1ria; MAN\u00cdKOV\u00c1, Zuzana. Ve\u013ek\u00fd slovn\u00edk cudz\u00edch slov. 2. rev. a dopl. vyd. Ve\u013ek\u00fd \u0160ari\u0161 : SAMO-AAMM, 2000. 1328 s. ISBN 80-967524-6-4. S. 366.\n\u2191 farma. In: Technick\u00fd nau\u010dn\u00fd slovn\u00edk. Ed. Tom\u00e1\u0161 Korba\u0159, Anton\u00edn Str\u00e1nsk\u00fd. 1. vyd. Zv\u00e4zok A \u2013 F. Praha : SNLT, 1962. 653 s. (\u0158ada technick\u00fdch slovn\u00edk\u016f.) S. 381.\n\u2191 farma. In: Mal\u00e1 \u010deskoslovensk\u00e1 encyklopedie. Vyd. 1. Zv\u00e4zok II D \u2013 CH. Praha : Academia, 1985. 976 s. S. 397.\n\u2191 a b farma. In: Kr\u00e1tky slovn\u00edk slovensk\u00e9ho jazyka. 5. dopl. a uprav. vyd. Martin : Matica slovensk\u00e1, 2020. 960 s. ISBN 978-80-8128-261-4.\n\u2191 farma. In: Slovn\u00edk cudz\u00edch slov : akademick\u00fd. 2. dopl. a upr. slovensk\u00e9 vyd. Bratislava : Slovensk\u00e9 pedagogick\u00e9 nakladate\u013estvo \u2013 Mlad\u00e9 let\u00e1, 2005. 1054 s. Dostupn\u00e9 online. ISBN 80-10-00381-6.\n\u2191 a b c Z\u00e1kon 194/1998 o \u0161\u013eachten\u00ed a plemenitbe hospod\u00e1rskych zvierat a o zmene a doplnen\u00ed z\u00e1kona \u010d. 455/1991 Zb. o \u017eivnostenskom podnikan\u00ed (\u017eivnostensk\u00fd z\u00e1kon) v znen\u00ed neskor\u0161\u00edch predpisov\n\u2191 Pr\u00edloha k uzneseniu \u00dastavnopr\u00e1vneho v\u00fdboru N\u00e1rodnej rady SR \u010d. 115 zo 14. marca 2007\nPozri aj\nAgron\u00f3mia\nPo\u013enohospod\u00e1rska v\u00fdroba\nJednotn\u00e9 ro\u013en\u00edcke dru\u017estvo\nZdroj: \u201ehttps://sk.wikipedia.org/w/index.php?title=Farma_(\u017eivo\u010d\u00ed\u0161na_v\u00fdroba)&oldid=7292746\u201c\nKateg\u00f3rie:\nPo\u013enohospod\u00e1rstvo\nBio\u0161tatistika\n\u0160\u013eachtite\u013estvo\nD\u00e1tum a \u010das poslednej \u00fapravy tejto str\u00e1nky: 21. december 2021, 08:22.", "metadata": {"source": "data\\Farma_(\u017eivo\u010d\u00ed\u0161na_v\u00fdroba).txt"}, "type": "Document"}}