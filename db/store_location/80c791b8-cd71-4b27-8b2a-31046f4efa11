{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Drsnoko\u017ece\n\u017eralok modr\u00fd (Carcharhodon carcharhias)\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Veterbata)\nNadtrieda (superclassis) \u010de\u013eustnatce (Gnathostomata)\nTrieda (classis) drsnoko\u017ece (Chondrichthyes)\nVedeck\u00fd n\u00e1zov\nChondrichthyes\nHuxley, 1880\nSynonym\u00e1\nparyby, chrupkovit\u00e9 ryby, Chondrichthiomorphi\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nDrsnoko\u017ece (in\u00e9 n\u00e1zvy: drsnoko\u017ecopodobn\u00e9[1], paryby, chrupkovit\u00e9 ryby[2][3]; lat. Chondrichthyes/Chondrichthiomorphi) s\u00fa tax\u00f3n (oby\u010dajne trieda) \u010de\u013eustnatcov. Patria sem najm\u00e4 \u017eraloky, raje a chim\u00e9ry.\nCharakteristika\nPozri aj vlastnosti \u010de\u013eustnatcov v \u010dl\u00e1nku \u010de\u013eustnatce\nS\u00fa to preva\u017ene morsk\u00e9 \u017eivo\u010d\u00edchy, niektor\u00e9 druhy nav\u0161tevuj\u00fa aj sladk\u00fa vodu, zop\u00e1r tropick\u00fdch druhov je v\u00fdlu\u010dne sladkovodn\u00fdch. \u017dije asi 810 druhov.\nMaj\u00fa chrupavkovit\u00fa (nie kosten\u00fa) kostru a ko\u017eu pokryt\u00fa ostr\u00fdmi plakoidn\u00fdmi \u0161upinami so stavbou a zlo\u017een\u00edm podobn\u00fdm zubom. Tieto \u0161upiny s\u00fa ve\u013emi ostr\u00e9 a dod\u00e1vaj\u00fa ko\u017ei podobn\u00fa text\u00faru ako m\u00e1 br\u00fasny papier. Niektor\u00e9 rajoidn\u00e9 a v\u0161etky chim\u00e9ry s\u00fa bez \u0161up\u00edn. \u010ce\u013euste sa im vyvinuli z prv\u00e9ho p\u00e1ru \u017eiabrov\u00e9ho obl\u00faka, zatia\u013e \u010do 5-7 p\u00e1rov \u017eiabrov\u00fdch obl\u00fakov (u chim\u00e9r iba 1) m\u00e1 p\u00f4vodn\u00fa funkciu \u2013 nach\u00e1dzaj\u00fa sa na nich \u017eiabre. Maj\u00fa chordu s ne\u00fapln\u00fdmi chrupavkovit\u00fdmi stavcami (chrbticou) okolo nej. Niektor\u00e9 druhy maj\u00fa aj trvd\u00e9 t\u0155ne v chrbtovej plutve. Pohybov\u00fd org\u00e1n s\u00fa plutvy: p\u00e1rov\u00e9 plutvy (prsn\u00e9 a bru\u0161n\u00e9) a nep\u00e1rov\u00e9 plutvy (chrbtov\u00e1 a chvostov\u00e1). Na rozdiel od r\u00fdb nemaj\u00fa pl\u00e1vac\u00ed mech\u00far.\nDrsnoko\u017ece s\u00fa drav\u00e9, ale plankt\u00f3no\u017erav\u00e9 druhy sa \u017eivia aj mikroskopick\u00fdmi riasami. Viacer\u00e9 spomedzi najv\u00e4\u010d\u0161\u00edch drsnoko\u017ecov sa \u017eivia filtrovan\u00edm (pomaly pl\u00e1vaj\u00fa a zbieraj\u00fa mal\u00e9 \u017eivo\u010d\u00edchy) - ako filtre na zachyt\u00e1vanie drobnej koristi im sl\u00fa\u017eia \u017eiabrov\u00e9 pali\u010dky.\nPe\u010de\u0148 \u017eralokov je ve\u013ek\u00e1 a obsahuje ve\u013ea oleja, \u010do \u017eraloka vo vode nad\u013eah\u010duje. V\u00e4\u010d\u0161ina \u017eralokov m\u00e1 ale z\u00e1porn\u00fd vztlak, preto musia neust\u00e1le pl\u00e1va\u0165, aby neklesali.\n\u0160peci\u00e1lnym zmyslov\u00fdm org\u00e1nom drsnoko\u017ecov s\u00fa Lorenziniho ampule, s\u00fastava p\u00f3rov sl\u00fa\u017eiaca na zis\u0165ovanie slab\u00e9ho elektrick\u00e9ho po\u013ea vysielan\u00e9ho telami in\u00fdch \u017eivo\u010d\u00edchov. V\u00e4\u010d\u0161inou maj\u00fa aj s\u00fastavu bo\u010dnej \u010diary, ktorou vn\u00edmaj\u00fa aj ve\u013emi jemn\u00e9 vibr\u00e1cie. Maj\u00fa aj ostr\u00fd zrak a \u010duch, ktor\u00fdm vn\u00edmaj\u00fa aj ve\u013emi zrieden\u00e9 chemick\u00e9 l\u00e1tky.\nOplodnenie je vn\u00fatrotelov\u00e9 a \u010dast\u00e1 je \u017eivorodos\u0165.\nSystematika\nSystematika je preva\u017ene pod\u013ea knihy Joseph S. Nelson: Fishes of the World vydanej v marci 2006[4].\npo\u010detn\u00e9 \u2020 incertae sedis*\n? rod \u2020Polymerolepis\n? rod \u2020Pilolepi\n? rod \u2020Pucapampella Maisey, 2001\n? rod \u2020Leonodus\n? \u010de\u013ea\u010f \u2020Wellingtonellidae\n? rad \u2020Mongolepida\n\u010de\u013ea\u010f \u2020Mongolepididae\n? rad \u2020Omalodontida\npodtrieda p\u00e1so\u017eiabrovce (Elasmobranchii)\npodtrieda chim\u00e9ry (Subterbranchialia, Holocephali v naj\u0161ir\u0161om zmysle, Euchondrocephali)\n(*)Incertae sedis v r\u00e1mci drsnoko\u017ecov (pod\u013ea abecedy):\n\u2020Aganacanthus striatulus, \u2020Amacanthus gibbosus, \u2020Anodontacanthus pussilus, \u2020Antacanthus insignis, \u2020Batacanthus baculiformis, \u2020Bulbocanthus rugosus, \u2020Bythiacanthus vanhornei, \u2020Chalazacanthus verrucosus, \u2020Chondrichthyes, \u2020Cosmacanthus malcolmsoni, \u2020Crassidonta stuckenbergi, \u2020Cynopodius crenulatus, \u2020Deltoptychius, \u2020Drepanacanthus anceps, \u2020Elegestolepis grossi, \u2020Ellesmereia schultzei, \u2020Emsolepis, \u2020Euctenius elegans, \u2020Euctenodopsis tenuis, \u2020Euphyacanthus semistriatus, \u2020Geisacanthus stellatus, \u2020Glossodus linguabouis, \u2020Glymmatacanthus irishi, \u2020Gnathacanthus triangularis, \u2020Hamiltonichthyes mapesi, \u2020Homacanthus arcuatus, \u2020Iberolepsis aragonensis, \u2020Knerialepis mashkovae, \u2020Lispacanthus retrogradus, \u2020Lophacanthus tailori, \u2020Lunatepis leonensis, \u2020Maplemillia costata, \u2020Margaritacanthus margaritatus, \u2020Multidentodus typicus, \u2020Ostinaspis coronata, \u2020Ostracanthus dilatus, \u2020Pleurodus, \u2020Pleuroplax rankinei, \u2020Ptychacanthus sublaevis, \u2020Rhamphodus dispar, \u2020Scolopodus striatus \u201eoklahomensis\u201c, \u2020Skamolepis, \u2020Stichacanthus coemansi, \u2020Thaumatacanthus blandfordi, \u2020Tomodus convexus, \u2020Tubulacanthus sulcatus, \u2020Xystracanthus arcuatus\nZdroje\n\u2191 MATOU\u0160EK, Branislav; TRNKA, A. Preh\u013ead syst\u00e9mu chord\u00e1tov. Acta Facultatis paedagogicae Universitatis Tyrnaviensis : Series B - rerum naturalium (Trnava: Trnavsk\u00e1 univerzita), 1997, \u010d\u00eds. 1, s. 41-54. ISBN 80-88774-29-2.\n\u2191 ryby. In: Pyram\u00edda\n\u2191 BURNIE, D. Zviera. Bratislava: Ikar. 2002. S. 460\n\u2191 NELSON, Joseph S. Fishes of the World. 4th ed. : Hoboken, N.J. : John Wiley, 2006. 601 s. ISBN 978-0-471-25031-9.\nIn\u00e9 projekty\nCommons\nWikidruhy\nCommons pon\u00faka multimedi\u00e1lne s\u00fabory na t\u00e9mu Drsnoko\u017ece\nWikidruhy pon\u00fakaj\u00fa inform\u00e1cie na t\u00e9mu Drsnoko\u017ece\nZdroj: \u201ehttps://sk.wikipedia.org/w/index.php?title=Drsnoko\u017ece&oldid=7601751\u201c\nKateg\u00f3ria:\nDrsnoko\u017ece\nSkryt\u00e1 kateg\u00f3ria:\nPort\u00e1l:Biol\u00f3gia/Zapojen\u00e9 \u010dl\u00e1nky\nD\u00e1tum a \u010das poslednej \u00fapravy tejto str\u00e1nky: 1. j\u00fal 2023, 04:30.", "metadata": {"source": "data\\Drsnoko\u017ece.txt"}, "type": "Document"}}