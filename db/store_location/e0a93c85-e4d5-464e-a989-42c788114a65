{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Transl\u00e1cia je preklad genetickej inform\u00e1cie z poradia nukleotidov v mRNA do poradia aminokysel\u00edn v polypeptidovom re\u0165azci prostredn\u00edctvom genetick\u00e9ho k\u00f3du. Aminokyseliny sa na miesto synt\u00e9zy (do riboz\u00f3mov) transportuj\u00fa pomocou tRNA. Druh aminokyseliny ur\u010duje kod\u00f3n mRNA a komplement\u00e1rny antikod\u00f3n tRNA. Tak\u017ee ka\u017ed\u00e1 tRNA je \u0161pecifick\u00e1 pre ka\u017ed\u00fa aminokyselinu a spolu nadviazan\u00fd vytv\u00e1raj\u00fa aminoacyl-tRNA.\nF\u00e1zy transl\u00e1cie\nNaviazanie mRNA na riboz\u00f3m\nNa mal\u00fa podjednotku riboz\u00f3mu sa nap\u00e1ja mRNA. Riboz\u00f3m sa po molekule pres\u00fava, pri\u010dom sa na vo\u013en\u00fd koniec mRNA m\u00f4\u017ee nadviaza\u0165 \u010fal\u0161\u00ed riboz\u00f3m (vznik\u00e1 polyriboz\u00f3m, t. j. komplex molekuly mRNA po ktorej sa pos\u00favaj\u00fa viacer\u00e9 riboz\u00f3my). V riboz\u00f3me sa nach\u00e1dzaj\u00fa dve oblasti ve\u013ekosti kod\u00f3nu, cez ktor\u00e9 sa pres\u00fava mRNA, a na ktor\u00e9 sa via\u017ee tRNA:\naminoacylov\u00e9 miesto v\u00e4zby (miesto A) \u2013 tu sa via\u017ee tRNA nes\u00faca aminokyselinu\npeptidylov\u00e9 miesto v\u00e4zby (miesto P) \u2013 tu sa via\u017ee tRNA nes\u00faca svoju aminokyselinu + u\u017e nadviazan\u00fd polypeptidov\u00fd re\u0165azec, na tomto mieste bielkovina rastie\nInici\u00e1cia transl\u00e1cie\nTransl\u00e1cia za\u010dne, ke\u010f sa posunom na peptidylov\u00e9 miesto v\u00e4zby dostane inicia\u010dn\u00fd kod\u00f3n molekuly mRNA, u eukaryotick\u00fdch buniek je to AUG, na ktor\u00fd sa navia\u017ee inicia\u010dn\u00e1 tRNA s antikod\u00f3nom UAC s nadviazanou inicia\u010dnou aminokyselinou, metion\u00ednom.\nModr\u00fd obd\u013a\u017enik \u2013 aminoacylov\u00e9 miesto v\u00e4zby\n\u010cerven\u00fd obd\u013a\u017enik \u2013 peptidov\u00e9 miesto v\u00e4zby.\nElong\u00e1cia\nPosunom mRNA sa na aminoacylov\u00e9 miesto v\u00e4zby dostane nasleduj\u00faci kod\u00f3n, na ktor\u00fd sa napoj\u00ed pr\u00edslu\u0161n\u00fd komplex aminoacyl-tRNA. Medzi obidvoma aminokyselinami vznik\u00e1 peptidov\u00e1 v\u00e4zba (vznik\u00e1 dipeptid). Nastane \u010fal\u0161\u00ed posun o jeden kod\u00f3n a tRNA sa z aminoacylov\u00e9ho miesta presunie s nadviazan\u00fdm dipeptidom na peptidylov\u00e9 miesto, odkia\u013e vytesn\u00ed predch\u00e1dzaj\u00facu tRNA. Na aminoacylov\u00e9 miesto sa dostane nov\u00fd kod\u00f3n, na ktor\u00fd sa napoj\u00ed \u010fal\u0161\u00ed aminoacyl-tRNA s komplement\u00e1rnym antikod\u00f3nom a pr\u00edslu\u0161nou aminokyselinou. Medzi aminokyselinami vznik\u00e1 peptidov\u00e1 v\u00e4zba (vznik\u00e1 tripeptid). tRNA sa presunie na peptidylov\u00e9 miesto a vytesn\u00ed predch\u00e1dzaj\u00facu tRNA. Tento proces sa opakuje a polypeptid narast\u00e1.\nTermin\u00e1cia transl\u00e1cie\nTransl\u00e1cia sa skon\u010d\u00ed, ke\u010f na aminoacylov\u00e9 miesto pr\u00edde termina\u010dn\u00fd kod\u00f3n mRNA (UGA, UAA, UAG), pre ktor\u00fd neexistuje komplement\u00e1rny antikod\u00f3n tRNA, nem\u00f4\u017ee sa teda napoji\u0165 \u010fal\u0161ia aminokyselina. K termina\u010dn\u00e9mu kod\u00f3nu sa navia\u017ee termina\u010dn\u00fd faktor, ktor\u00fd hydrolyzuje v\u00e4zbu medzi peptidov\u00fdm re\u0165azcom a tRNA v P mieste. Novovytvoren\u00fd polypeptidov\u00fd re\u0165azec sa z riboz\u00f3mu uvo\u013en\u00ed.\nPozri aj\nChemick\u00fd port\u00e1l\nBiologick\u00fd port\u00e1l\nTranskripcia\nRiboz\u00f3m\nZdroj: \u201ehttps://sk.wikipedia.org/w/index.php?title=Transl\u00e1cia_(genetika)&oldid=7235176\u201c\nKateg\u00f3rie:\nRNA\nGenetika\nSkryt\u00e9 kateg\u00f3rie:\nPort\u00e1l:Ch\u00e9mia/Zapojen\u00e9 \u010dl\u00e1nky\nPort\u00e1l:Biol\u00f3gia/Zapojen\u00e9 \u010dl\u00e1nky\nWikip\u00e9dia:\u010cl\u00e1nky priamo volaj\u00face \u0161abl\u00f3nu Port\u00e1l\nD\u00e1tum a \u010das poslednej \u00fapravy tejto str\u00e1nky: 5. august 2021, 20:12.", "metadata": {"source": "data\\Transl\u00e1cia_(genetika).txt"}, "type": "Document"}}