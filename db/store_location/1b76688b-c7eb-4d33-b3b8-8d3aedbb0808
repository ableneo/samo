{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Paga\u0161tan konsk\u00fd\nStupe\u0148 ohrozenia\nZranite\u013en\u00fd\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) rastliny (Vegetabilia)\nPodr\u00ed\u0161a (subregnum) zelen\u00e9 rastliny (Viridiplantae, Chlorobionta)\nV\u00fdvojov\u00e1 l\u00ednia cievnat\u00e9 rastliny (Tracheophyta)\nV\u00fdvojov\u00e1 vetva semenn\u00e9 rastliny (Spermatophyta)\nOddelenie krytosemenn\u00e9 rastliny (Angiospermae)\nTrieda (classis) prav\u00e9 dvojkl\u00ed\u010dnolistov\u00e9 rastliny (Eudicotidae)\nRad (ordo) mydlovn\u00edkotvar\u00e9 (Sapindales)\n\u010ce\u013ea\u010f (familia) mydlovn\u00edkovit\u00e9 (Sapindaceae)\nPod\u010de\u013ea\u010f (subfamilia) paga\u0161tanovat\u00e9 (Hippocastanoideae)\nVedeck\u00fd n\u00e1zov\nAesculus hippostanum\nL., 1753\nSynonym\u00e1\nGa\u0161tan\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nPaga\u0161tan konsk\u00fd (in\u00e9 n\u00e1zvy pozri ni\u017e\u0161ie; lat. Aesculus hippostanum) je listnat\u00fd strom z pod\u010de\u013eade paga\u0161tanovat\u00e9 (Hippocastanoideae) \u010de\u013eade mydlovn\u00edkovit\u00e9 (Sapindaceae). V minulosti sa zara\u010foval do \u010de\u013eade paga\u0161tanovit\u00e9.\nN\u00e1zvy\nS\u00fa\u010dasn\u00fd slovensk\u00fd n\u00e1zov tejto rastliny je paga\u0161tan konsk\u00fd[1]. Star\u0161ie n\u00e1zvy s\u00fa: ga\u0161tan konsk\u00fd [alebo ko\u0148sk\u00fd], ga\u0161tan div\u00fd, paga\u0161tan div\u00fd, ma\u010fal oby\u010dajn\u00fd, ma\u010fal div\u00fd. \u013dudov\u00e9 alebo star\u0161ie n\u00e1zvy s\u00fa: div\u00fd ga\u0161tan, divok\u00fd ga\u0161tan, plan\u00fd ga\u0161tan, konsk\u00fd ga\u0161tan, svinsk\u00fd ga\u0161tan, bl\u00e1zniv\u00fd ga\u0161tan, nejedl\u00fd ga\u0161tan, ga\u0161tan, ma\u010fal, jirovec, j\u00edrovec; v uveden\u00fdch \u013eudov\u00fdch alebo star\u0161\u00edch n\u00e1zvoch m\u00f4\u017ee by\u0165 namiesto slova ga\u0161tan v\u017edy varianta ka\u0161tan.[2][3][4][5][6][7][8]\nOpis\nPaga\u0161tan konsk\u00fd je vysok\u00fd strom, ktor\u00fd zvy\u010dajne dorast\u00e1 do v\u00fd\u0161ky 20 \u2013 30 m. Mohutn\u00e1 koruna tohto stromu je \u0161iroko ku\u017ee\u013eovit\u00e1 a\u017e rozlo\u017eit\u00e1 a m\u00f4\u017ee dosiahnu\u0165 \u0161\u00edrku a\u017e 20 m. V korune sa nach\u00e1dzaj\u00fa dla\u0148ovito zlo\u017een\u00e9 listy, ktor\u00e9 s\u00fa zlo\u017een\u00e9 z 5 \u2013 7 sediacich l\u00edstkov vajcovit\u00e9ho tvaru. Obrovsk\u00e9 listy dosahuj\u00fa ve\u013ekos\u0165 a\u017e 30 cm a na jese\u0148 sa zvykn\u00fa sfarbova\u0165 do oran\u017eova. Kvety kvitn\u00fa od apr\u00edla do m\u00e1ja v bohat\u00fdch vzpriamen\u00fdch ku\u017eelovit\u00fdch strapcoch. Korunn\u00e9 lupienky dozrievaj\u00fa do bielej farby, na ktorej sa vyskytuj\u00fa \u017elt\u00e9 \u010di \u010derven\u00e9 \u0161kvrny. Zauj\u00edmav\u00e9 je, \u017ee horn\u00fd lupienok je o nie\u010do v\u00e4\u010d\u0161\u00ed ne\u017e ostatn\u00e9. Kvety sa po odkvitnut\u00ed menia na such\u00e9 6 cm ve\u013ek\u00e9 pukav\u00e9 plody \u2013 tobolky, ktor\u00e9 s\u00fa dos\u0165 tvrd\u00e9 a na povrchu ostnat\u00e9. Hned\u00e9 hork\u00e9 plody paga\u0161tana konsk\u00e9ho s\u00fa mierne jedovat\u00e9. \u010cerstv\u00e9 plody s\u00fa leskl\u00e9 s n\u00e1dychom \u010dervenej farby, maj\u00fa na sebe ve\u013ek\u00fa bled\u0161iu \u0161kvrnu a nie s\u00fa zahroten\u00e9. T\u00fdmto v\u0161etk\u00fdm sa odli\u0161uj\u00fa od plodov ga\u0161tana jedl\u00e9ho.\nNa \u0161pi\u010dk\u00e1ch kon\u00e1rov stromu sa v zime za\u010d\u00ednaj\u00fa objavova\u0165 n\u00e1padn\u00e9 ve\u013ek\u00e9 leskl\u00e9 hned\u00e9 p\u00fa\u010diky, ktor\u00e9 s\u00fa ve\u013emi lepkav\u00e9.[9]\nV\u00fdskyt\nP\u00f4vodne poch\u00e1dza z mal\u00e9ho \u00fazemia v hor\u00e1ch na Balk\u00e1ne, z mal\u00e9ho \u00fazemia v severnom Gr\u00e9cku, Alb\u00e1nsku, severnom Maced\u00f3nsku, Srbsku a Bulharsku. Dnes sa v\u0161ak vyskytuje takmer v\u0161ade (hlavne v Eur\u00f3pskom miernom p\u00e1sme), najm\u00e4 v parkoch a z\u00e1hrad\u00e1ch.[10]\nPou\u017eitie\n\u00da\u010dinn\u00e9 l\u00e1tky\nV paga\u0161tane sa nach\u00e1dza komplex triterp\u00e9nov\u00fdch sapon\u00ednov a glykozidov ozna\u010dovan\u00fdch ako esc\u00edn, flavonoidy, oligom\u00e9rne proantokyanidiny, katechinov\u00e9 triesloviny. \u0160upka semien a k\u00f4ra kumaringlykozidov obsahuje eskul\u00edn, frax\u00edn a skopolin. V k\u00f4re a listoch s\u00fa iba stopy esc\u00ednu.[10]\nPriazniv\u00e9 \u00fa\u010dinky\nEsc\u00edn pom\u00e1ha zn\u00ed\u017ei\u0165 koncentr\u00e1ciu ur\u010dit\u00fdch enz\u00fdmov v krvi pacientov s chor\u00fdmi cievami. T\u00fdm odstra\u0148uje zadr\u017eiavanie tekut\u00edn v tkaniv\u00e1ch. Vedci potvrdili aj jeho schopnos\u0165 tonizova\u0165 cievy, \u010do podporuje sp\u00e4tn\u00fd tok krvi. Tato l\u00e1tka sa pod\u00e1va v hotov\u00fdch lie\u010div\u00e1ch a v homeopatick\u00fdch pr\u00edpravkoch proti \u0165a\u017ekostiam pri chronickej \u017eilovej nedostato\u010dnosti, pocitoch \u0165a\u017ek\u00fdch a opuchoch n\u00f4h, k\u0155\u010dov\u00fdch \u017eil\u00e1ch, no\u010dn\u00fdch k\u0155\u010doch v l\u00fdtkach v\u00fdraz a v hemoroidoch.\nVtieranie masti a k\u00fapele sa pou\u017e\u00edvaj\u00fa na poranenia sp\u00f4soben\u00e9 pri \u0161porte, na v\u00fdrony, omrzliny a poruchy prekrvenia. Okrem esc\u00ednu p\u00f4sobia v celkov\u00fdch v\u00fd\u0165a\u017ekoch protiz\u00e1palov\u00e9 flavonoidy. Z k\u00f4ry, ktor\u00e1 sa v minulosti pou\u017e\u00edvala v \u013eudovom lie\u010dite\u013estve proti hna\u010dk\u00e1m a hemoroidom, sa z\u00edskava eskul\u00edn, ktor\u00fd je s\u00fa\u010das\u0165ou kombinovan\u00fdch pr\u00edpravkov proti chronickej \u017eilovej nedostato\u010dnosti.\nV\u010faka schopnosti absorbova\u0165 ultrafialov\u00e9 \u017eiarenie typu B sa d\u00e1va i do mast\u00ed na ochranu pred svetlom. Listy paga\u0161tana konsk\u00e9ho a listy ga\u0161tana jedl\u00e9ho sl\u00fa\u017eia v \u013eudovom lie\u010dite\u013estve ako prostriedok proti ka\u0161lu a nasadzuj\u00fa sa aj pri reumatick\u00fdch \u0165a\u017ekostiach. Pri t\u00fdchto indik\u00e1ci\u00e1ch sa v\u0161ak \u00fa\u010dinok dodnes nepodarilo dok\u00e1za\u0165. [10]\nGal\u00e9ria\nS\u00fahrnn\u00e1 botanick\u00e1 ilustr\u00e1cia\nPupe\u0148\nList\nKvety\nKvetov\u00fd diagram\nPlody\nKl\u00ed\u010diaci plod\nTypick\u00fd zimn\u00fd habitus\nReferencie\n\u2191 \u010cERVENKA, Martin, et al. Slovensk\u00e9 botanick\u00e9 n\u00e1zvoslovie : rastlinn\u00e1 v\u00fdroba. 1. vyd. Bratislava : Pr\u00edroda, 1986. 517 s. S. 90.\n\u2191 HALA\u0160A, P. PR\u00cdSPEVOK K TERMINOL\u00d3GII RASTL\u00cdN. In: Slovensk\u00e1 re\u010d 1937 [1]\n\u2191 ga\u0161tan. In: Kr\u00e1tky slovn\u00edk slovensk\u00e9ho jazyka 2020\n\u2191 ga\u0161tan. In. Historick\u00fd slovn\u00edk slovensk\u00e9ho jazyka\n\u2191 ga\u0161tan. In: Slovn\u00edk slovensk\u00fdch n\u00e1re\u010d\u00ed\n\u2191 https://bylinke.sk/sk/stranka/bylinky/pagastan-konsky\n\u2191 https://www.predajbylin.sk/gastan_kvet/index.html\n\u2191 Lesnick\u00e1 pr\u00e1ce. [s.l.] : [s.n.], 1947. 460 s. Dostupn\u00e9 online. S. 283.\n\u2191 Paga\u0161tan konsk\u00fd (Aesculus hippocastanum) \u2013 Mlad\u00fd vedec [online]. mladyvedec.sk, [cit. 2022-02-19]. Dostupn\u00e9 online.", "metadata": {"source": "data\\Paga\u0161tan_konsk\u00fd.txt"}, "type": "Document"}}