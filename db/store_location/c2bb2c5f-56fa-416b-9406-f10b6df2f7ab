{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Kry\u0161t\u00e1liky inzul\u00ednu\nInzul\u00edn je peptidov\u00fd horm\u00f3n produkovan\u00fd Langerhansov\u00fdmi ostrov\u010dekmi pod\u017eal\u00fadkovej \u017e\u013eazy (pankreasu). Umo\u017e\u0148uje, aby sa gluk\u00f3za z\u00edskan\u00e1 z potravy dostala dovn\u00fatra bunky a tam bola premenen\u00e1 na energiu.\nN\u00e1zov poch\u00e1dza z latinsk\u00e9ho slova insula znamenaj\u00faceho \u201eostrov\u201c.\n\u00da\u010dinky\nV pe\u010deni zvy\u0161uje vychyt\u00e1vanie gluk\u00f3zy z krvi a podporuje tvorbu z\u00e1sobn\u00e9ho glykog\u00e9nu; blokuje ketogen\u00e9zu (= vznik ketoacid\u00f3zy, t. j. vn\u00fatorn\u00e9ho rozvratu metabolizmu). V svaloch aktivuje syst\u00e9my transportu gluk\u00f3zy do myocytov a t\u00fdm zabezpe\u010duje dod\u00e1vku prim\u00e1rnej energie svalom. V tukovom tkanive inzul\u00edn zvy\u0161uje tvorbu tukov (preto sa pri cukrovke II. typu alebo pri zv\u00fd\u0161enej spotrebe inzul\u00ednu priber\u00e1).\nCelkovo teda inzul\u00edn zvy\u0161uje v pe\u010deni, svaloch a v tukovom v\u00e4zive vychyt\u00e1vanie gluk\u00f3zy z krvi a jej ukladanie vo forme z\u00e1sobn\u00e9ho glykog\u00e9nu (v pe\u010deni a svaloch). Zastavuje vyu\u017eitie tukov na tvorbu energie t\u00fdm, \u017ee zabra\u0148uje uvo\u013e\u0148ovaniu glukag\u00f3nu. S v\u00fdnimkou diabetes mellitus a metabolick\u00e9ho syndr\u00f3mu inzul\u00edn zabezpe\u010duje v tele stabiln\u00fa koncentr\u00e1ciu gluk\u00f3zy v krvi. Ke\u010f \u00farove\u0148 gluk\u00f3zy v krvi klesne pod ur\u010dit\u00fa hladinu, telo za\u010dne vyu\u017e\u00edva\u0165 ako zdroj energie glykogenol\u00fdzu, ktor\u00e1 rozklad\u00e1 glykog\u00e9n ulo\u017een\u00fd v pe\u010deni a svaloch na gluk\u00f3zu, ktor\u00e1 je n\u00e1sledne vyu\u017eit\u00e1 na tvorbu ATP. Inzul\u00edn m\u00e1 anabolick\u00fd efekt a uplat\u0148uje sa aj v metabolizme miner\u00e1lov.\n\u0160trukt\u00fara\n\u0160trukt\u00fara inzul\u00ednu sa medzi \u017eivo\u010d\u00ed\u0161nymi druhmi l\u00ed\u0161i. Inzul\u00edn zo \u017eivo\u010d\u00ed\u0161nych zdrojov sa preto l\u00ed\u0161i v stupni schopnosti ovplyv\u0148ova\u0165 metabolizmus gluk\u00f3zy v \u013eudskom organizme. Najbli\u017e\u0161ie k \u013eudskej verzii m\u00e1 inzul\u00edn o\u0161\u00edpan\u00fdch. \u013dudsk\u00fd inzul\u00edn je prote\u00ednov\u00fd horm\u00f3n skladaj\u00faci sa z dvoch polypeptidick\u00fdch re\u0165azcov (A, B), ktor\u00e9 s\u00fa spojen\u00e9 disulfidick\u00fdmi most\u00edkmi a ktor\u00e9 maj\u00fa dohromady 51 aminokysel\u00edn \u2013 re\u0165azec A obsahuje 21 a re\u0165azec B 30 aminokysel\u00edn.\nU stavovcov je sekvencia aminokysel\u00edn inzul\u00ednu extr\u00e9mne zakonzervovan\u00e1. Hov\u00e4dz\u00ed inzul\u00edn sa odli\u0161uje od toho \u013eudsk\u00e9ho len v troch a u o\u0161\u00edpan\u00fdch len v jednej aminokyseline. Aj niektor\u00e9 druhy r\u00fdb maj\u00fa inzul\u00edn nato\u013eko podobn\u00fd \u013eudsk\u00e9mu, \u017ee je u \u010dloveka klinicky efekt\u00edvny. Inzul\u00edn u niektor\u00fdch bezstavovcov je \u010diasto\u010dne podobn\u00fd \u013eudsk\u00e9mu a m\u00e1 rovnak\u00e9 fyziologick\u00e9 \u00fa\u010dinky.\nInzul\u00edn je produkovan\u00fd a ukladan\u00fd v tele ako hexam\u00e9r (jednotka obsahuj\u00faca 6 molek\u00fal inzul\u00ednu), zatia\u013e \u010do \u00fa\u010dinn\u00e1 forma je monom\u00e9r. Hexam\u00e9r je neakt\u00edvna forma s dlhodobou stabilitou, ktor\u00e1 sl\u00fa\u017ei na ochranu vysoko reakt\u00edvneho inzul\u00ednu, ak nie je potrebn\u00fd. To, \u017ee inzul\u00edn je r\u00fdchlo reaguj\u00faca l\u00e1tka, v praxi znamen\u00e1, \u017ee injekcia inzul\u00ednu nemus\u00ed by\u0165 podan\u00e1 hodiny pred jedlom, \u010do d\u00e1va diabetikom v\u00e4\u010d\u0161iu flexibilitu pri ich dennom lie\u010debnom pl\u00e1ne.\nVznik inzul\u00ednu\n1. f\u00e1za: vznik\u00e1 pre-proinzul\u00edn v riboz\u00f3moch Langerhansov\u00fdch ostrov\u010dekov\n2. f\u00e1za: v endoplazmatickom retikule sa pre-proinzul\u00edn men\u00ed na proinzul\u00edn, ktor\u00fd je tvoren\u00fd re\u0165azcami A a B spojen\u00fdmi C-peptidom (v angl. connection peptid)\n3. f\u00e1za: proinzul\u00edn putuje do sekre\u010dn\u00fdch gran\u00fal B-buniek, kde je v Golgiho apar\u00e1te roz\u0161tiepen\u00fd na C-peptid a inzul\u00edn\n4. f\u00e1za: inzul\u00edn sa zraz\u00ed s i\u00f3nmi zinku (kv\u00f4li svojej ni\u017e\u0161ej rozpustnosti) a je skladovan\u00fd do \u010dasu potreby v sekre\u010dn\u00fdch granul\u00e1ch B-buniek\nVylu\u010dovanie inzul\u00ednu\nInzul\u00edn sa spolu s C-peptidom (v granuliach) procesom exocyt\u00f3zy dost\u00e1va cez bunkov\u00fa membr\u00e1nu von z bunky. Tento proces je stimulovan\u00fd vzostupom ATP, ktor\u00fd je stimulovan\u00fd vzostupom glyk\u00e9mie (hladiny gluk\u00f3zy v krvi) a n\u00e1sledne vzostupom vn\u00fatrobunkov\u00e9ho kati\u00f3nu Ca2+. Vylu\u010dovanie inzul\u00ednu je riaden\u00e9 predov\u0161etk\u00fdm koncentr\u00e1ciou gluk\u00f3zy v krvi, ale i in\u00fdmi horm\u00f3nmi (napr. adrenal\u00ednom). Gluk\u00f3za a ostatn\u00e9 \u017eiviny vstreban\u00e9 z jedla s\u00fa prim\u00e1rnymi stimul\u00e1tormi vylu\u010dovania inzul\u00ednu.\nCelkov\u00e1 denn\u00e1 d\u00e1vka inzul\u00ednu u nediabetika je cca 20 \u2013 40 IU. Z toho polovica pripad\u00e1 na baz\u00e1lne vylu\u010dovanie (= inzul\u00edn produkovan\u00fd nez\u00e1visle od pr\u00edjmu potravy) a polovica na bolusov\u00e9 vylu\u010dovanie (= vylu\u010dovanie inzul\u00ednu stimulovan\u00e9 gluk\u00f3zou).\nPr\u00edjem inzul\u00ednu bunkou\nNa ka\u017edej bunke, ktor\u00e1 prij\u00edma inzul\u00edn sa nach\u00e1dzaj\u00fa inzul\u00ednov\u00e9 receptory. Na ne sa m\u00f4\u017ee \u201eprichyti\u0165\u201c len molekula inzul\u00ednu a t\u00fdm n\u00e1sledne umo\u017en\u00ed v\u010faka gluk\u00f3zov\u00fdm transport\u00e9rom (GLUT 4) vstup gluk\u00f3zy do bunky. Najv\u00e4\u010d\u0161\u00ed po\u010det t\u00fdchto receptorov obsahuj\u00fa bunky svalov (myocyty), pe\u010dene (hepatocyty) a tukov\u00e9ho tkaniva (adipocyty).\nInzul\u00edn ako liek\nInzul\u00edn je lek\u00e1rsky vyu\u017e\u00edvan\u00fd na lie\u010dbu r\u00f4znych pod\u00f4b cukrovky. Pacienti s diabetes mellitus I. typu s\u00fa \u017eivotne z\u00e1visl\u00ed na pod\u00e1van\u00ed inzul\u00ednu (v\u00e4\u010d\u0161inou injek\u010dne), preto\u017ee tento horm\u00f3n ich telo neprodukuje. Pacienti s diabetes mellitus II. typu s\u00fa \u010dasto vo\u010di inzul\u00ednu odoln\u00ed (ich tkaniv\u00e1 slabo reaguj\u00fa na jeho norm\u00e1lnu hladinu) a trpia tak vlastne jeho relat\u00edvnym nedostatkom. A\u017e 40 % pacientov s t\u00fdmto typom m\u00f4\u017ee nakoniec vy\u017eadova\u0165 inzul\u00edn, ak in\u00e9 lieky pri kontrole hladiny gluk\u00f3zy v krvi nemaj\u00fa dostato\u010dn\u00fd \u00fa\u010dinok.\nChoroby\nhyperinzulinizmus\nhypoinzulinizmus\ncukrovka \u2013 diabetes mellitus\nIn\u00e9 projekty\nCommons\nCommons pon\u00faka multimedi\u00e1lne s\u00fabory na t\u00e9mu Inzul\u00edn\nZdroj\nTento \u010dl\u00e1nok je \u010diasto\u010dn\u00fd alebo \u00fapln\u00fd preklad \u010dl\u00e1nku Insulin na anglickej Wikip\u00e9dii.\nChemick\u00fd port\u00e1l\nBiologick\u00fd port\u00e1l", "metadata": {"source": "data\\Inzul\u00edn.txt"}, "type": "Document"}}