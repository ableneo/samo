{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "S\u00fdkorka h\u00f4rna\nStupe\u0148 ohrozenia\n(glob\u00e1lne[1], na Slovensku[2])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathae)\nRad (ordo) spevavce (Passeriformes)\n\u010ce\u013ea\u010f (familia) s\u00fdkorkovit\u00e9 (Paridae)\nRod (genus) s\u00fdkorka (Poecile)\nDruh (species) s\u00fdkorka h\u00f4rna (Poecile palustris)\nVedeck\u00fd n\u00e1zov\nPoecile palustris\nLinnaeus, 1758\nSynonym\u00e1\ns\u00fdkorka lesklohlav\u00e1,\nParus palustris\nMapa roz\u0161\u00edrenia s\u00fdkorky h\u00f4rnej\nHniezdiaca, celoro\u010dn\u00fd v\u00fdskyt\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nS\u00fdkorka h\u00f4rna alebo s\u00fdkorka lesklohlav\u00e1[3] (lat. Poecile palustris alebo Parus palustris) je druh z \u010de\u013eade s\u00fdkorkovit\u00e9. \u017dije v oblasti od Severn\u00fdch Pyrenej\u00ed, z\u00e1padn\u00e9ho Franc\u00fazska a Spojen\u00e9ho kr\u00e1\u013eovstva a\u017e k ju\u017en\u00e9mu Uralu. Ojedinele sa tie\u017e vyskytuje v severnej Anat\u00f3lii a na Kaukaze. V Rusku je jej roz\u0161\u00edrenie preru\u0161en\u00e9 na vzdialenos\u0165 2 000 km a op\u00e4\u0165 sa vyskytuje vo v\u00fdchodnej \u00c1zii.[4] Nie je s\u0165ahovav\u00e1, len v\u00fdnimo\u010dne prelieta do vzdialenej\u0161\u00edch miest. Pod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov S\u00fdkorka h\u00f4rna patr\u00ed medzi najmenej ohrozen\u00e9 druhy, trend celkovej popul\u00e1cie je klesaj\u00faci, stavy v Eur\u00f3pe v rokoch 1980 \u2013 2013 mierne poklesli.[1]\nOpis\nM\u00e1 d\u013a\u017eku tela asi 11[5] - 11,5 cm[6] a v\u00e1\u017ei medzi 8,5 - 11,5 g[7]. Vr\u0161ok hlavy, krk a oblas\u0165 brady s\u00fa \u010dierne. Chrb\u00e1t je pomerne jednotne \u0161edo-hned\u00fd a brucho je belav\u00e9. Od ve\u013emi podobnej s\u00fdkorky \u010diernohlavej sa l\u00ed\u0161i malou ostro ohrani\u010denou \u0161kvrnou pod zob\u00e1kom, lesklou \u010diernou farbou na hlave a absenciou svetl\u00fdch pol\u00ed na kr\u00eddlach.[5]\nV\u00fdskyt a stav na Slovensku\nJe st\u00e1la, prelietava len mal\u00e9 vzdialenosti.[4] \u017dije hlavne v listnat\u00fdch lesoch n\u00ed\u017ein a menej v zmie\u0161an\u00fdch lesoch na celom \u00fazem\u00ed Slovenska a\u017e nad 1 300 m n. m. (\u017ddiar, 1 230 m n. m.[7]). Hniezdi hlavne do 1 000 m n. m., nad 1 400 m n. m. ako hniezdi\u010d nezisten\u00e1.[4]\nOdhadovan\u00fd po\u010det hniezdiacich p\u00e1rov je 60 000 - 150 000, zimuj\u00facich jedincov 200 000 - 500 000. Ve\u013ekos\u0165 popul\u00e1cie i \u00fazemie na ktorom sa vyskytuje s\u00fa stabiln\u00e9, maxim\u00e1lna zmena do 20%. Ekosozologick\u00fd status v rokoch 1995, 1998[4] a 2001[8] \u017eiadny. V roku 2014 LC - menej dotknut\u00fd.[2][9][10] Stupe\u0148 ohrozenia S - vyhovuj\u00faci ochran\u00e1rsky status.[4]\nHniezdenie\nS\u00fdkorka h\u00f4rna hniezdi v dut\u00fdch spr\u00e1chnivel\u00fdch p\u0148och. Do dutiny si nanosia machy a srs\u0165. Hniezdia dva kr\u00e1t, v prvom hniezden\u00ed m\u00f4\u017eu ma\u0165 7 - 10 vaj\u00ed\u010dok, v druhom m\u00e1vaj\u00fa 5 - 9. Vaj\u00ed\u010dka s\u00fa biele s hned\u00fdmi a hrdzav\u00fdmi \u0161kvrnkami. Na vaj\u00ed\u010dkach sed\u00ed samica. Ml\u00e1\u010fat\u00e1 sa vyliahnu po 13 - 15 d\u0148och. Rodi\u010dia ich k\u0155mia 17 - 18 dn\u00ed a po vyleten\u00ed z hniezda dokrmuj\u00fa asi 10 dn\u00ed.[7]\nPotrava\n\u017div\u00ed sa drobn\u00fdm hmyzom a v zime semenami.\nOchrana\nJe z\u00e1konom chr\u00e1nen\u00e1, spolo\u010densk\u00e1 hodnota je 500 \u20ac [11]. Druh je zaraden\u00fd do Bernsk\u00e9ho dohovoru (Pr\u00edloha II).[12]\nHlas\nSpev a hlas cit\n24 s, Rusko, v druhej \u010dasti nahr\u00e1vky\nHlas \"istje istje\"\n2.7 s, Slovensko\nVolanie je v\u00fdrazn\u00e9 \"i-tj\u00fc\", opakovan\u00e9 \"\u010di\u00fc \u010di\u00fc \u010di\u00fc \u010di\u00fc\"[6][5] alebo \"istje istje che-che-che-che\"[6] \u010di \"si-si-di-di\"[5]. Oz\u00fdva sa aj jednoduch\u00fdm \"cit\". Spieva m\u00e4kko, opakovane \"\u0165ip \u0165ip \u0165ip \u0165ip \u0165ip..\" alebo \"pti pti pti pti..\".[6]\nGal\u00e9ria\nS\u00fdkorka \u010diernohlav\u00e1 (v\u013eavo) a s\u00fdkorka h\u00f4rna vpravo, s\u00fdkorka h\u00f4rna m\u00e1 leskl\u00fa \u010diernu farbu na hlave, m\u00e1 men\u0161iu a ostro ohrani\u010den\u00fa \u010diernu \u0161kvrnu na brade.\nVaj\u00ed\u010dka v b\u00fadke\nS\u00fdkorka h\u00f4rna prin\u00e1\u0161a potravu do hniezda v b\u00fadke\nKompozitn\u00e1 fotografia - pom\u00f4cka na \u013eah\u0161ie spoznanie druhu\nReferencie\n\u2191 a b IUCN Red list 2021.3. Pr\u00edstup 16. marca 2022\n\u2191 a b Demko M., Kri\u0161t\u00edn A. & Pa\u010denovsk\u00fd S. 2014: \u010cerven\u00fd zoznam vt\u00e1kov Slovenska. SOS/BirdLife Slovensko, 52 pp. [online]. vtaky.sk, 2014, [cit. 2018-03-03]. Dostupn\u00e9 online.\n\u2191 KOVALIK, Peter, et al. Slovensk\u00e9 men\u00e1 vt\u00e1kov [online]. Bratislava: SOS/BirdLife Slovensko, 2010 (2016), rev. 2016-10-23, [cit. 2016-12-12]. Dostupn\u00e9 online.\n\u2191 a b c d e DANKO, \u0160tefan; DAROLOV\u00c1, Al\u017ebeta; KRI\u0160T\u00cdN, Anton, et al. Roz\u0161\u00edrenie vt\u00e1kov na Slovensku. Bratislava : Veda, 2002. Autor druhu Anton Kri\u0161t\u00edn. ISBN 80-224-0714-3. Kapitola S\u00fdkorka h\u00f4rna / S\u00fdkorka lesklohlav\u00e1, s. 539 - 541.\n\u2191 a b c d PETERSON, R.T.; MOUNTFORT, G.; HOLLOM, P.A.D.. Eur\u00f3pa madarai. Budapest : Gondolat, 1986. ISBN 978-80-7234-292-1. (preklad do ma\u010far\u010diny)\n\u2191 a b c d JONSSON, Lars. Die V\u00f6gel Europas und des Mittelmeerraumes. Stuttgart : Franckh-Kosmos, 1992. ISBN 3-440-06357-7. (po nemecky)\n\u2191 a b c FERIANC, Osk\u00e1r. Vt\u00e1ky Slovenska 2. Bratislava : Veda, 1979.", "metadata": {"source": "data\\S\u00fdkorka_h\u00f4rna.txt"}, "type": "Document"}}