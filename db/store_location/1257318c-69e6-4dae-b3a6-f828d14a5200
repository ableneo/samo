{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Permakult\u00fara je praktickou met\u00f3dou komplexn\u00e9ho dizajnu udr\u017eate\u013en\u00fdch \u013eudsk\u00fdch s\u00eddiel nasledovan\u00edm vzorov pr\u00edrody.\n\u010co je permakult\u00fara?\nP\u00f4vodn\u00fd v\u00fdznam pojmu permakult\u00fara (permaculture) bol permanentn\u00e9 po\u013enohospod\u00e1rstvo (permanent agriculture), t. j. po\u013enohospod\u00e1rstvo schopn\u00e9 fungova\u0165 udr\u017eate\u013ene na danom mieste donekone\u010dna. Postupne zahrnula v\u0161etky soci\u00e1lne aspekty udr\u017eate\u013en\u00e9ho rozvoja a jej v\u00fdznam bol roz\u0161\u00edren\u00fd k permanentnej kult\u00fare (permanent culture).\nPermakult\u00fara vytv\u00e1ra a udr\u017euje po\u013enohospod\u00e1rsky produkt\u00edvne ekosyst\u00e9my, ktor\u00e9 maj\u00fa rozmanitos\u0165, stabilitu a odolnos\u0165 pr\u00edrodn\u00fdch ekosyst\u00e9mov. Cie\u013eom je dosiahnu\u0165 harmonick\u00e9 spojenie krajiny a \u013eud\u00ed poskytuj\u00face im potraviny, energiu, b\u00fdvanie a \u010fal\u0161ie materi\u00e1lne a nemateri\u00e1lne potreby udr\u017eate\u013enou cestou.\nPermakult\u00farny dizajn je syst\u00e9m usporiadania koncep\u010dn\u00fdch, materi\u00e1lov\u00fdch a strategick\u00fdch komponentov do vzoru, ktor\u00fd funguje v prospech \u017eivota vo v\u0161etk\u00fdch jeho form\u00e1ch.\nPermakult\u00fara m\u00e1 tri hlavn\u00e9 piliere:\nZdie\u013ean\u00e1 etika vo forme \u201estarostlivosti o zem\u201c, \u201estarostlivosti o \u013eud\u00ed\u201c a \u201espravodliv\u00fdch podielov\u201c (\u010do v skratke znamen\u00e1 uvedomi\u0165 si limity popul\u00e1cie a spotreby a na z\u00e1klade toho spravodlivo prerozde\u013eova\u0165 zdroje k \u010fal\u0161ej pr\u00e1ci pre starostlivos\u0165 o zem a starostlivos\u0165 o \u013eud\u00ed). Permakult\u00fara taktie\u017e zd\u00f4raz\u0148uje d\u00f4le\u017eitos\u0165 prijatia osobnej zodpovednosti za konanie ka\u017ed\u00e9ho z n\u00e1s.\nEkologick\u00e9 princ\u00edpy z\u00edskan\u00e9 pozorovan\u00edm pr\u00edrodn\u00fdch syst\u00e9mov ekol\u00f3gmi ako Birch a Odum.\nN\u00e1stroje a procesy dizajnu, ktor\u00e9 umo\u017e\u0148uj\u00fa jednotlivcom alebo skupin\u00e1m zostavi\u0165 konceptu\u00e1lne, materi\u00e1lne a strategick\u00e9 prvky do \u201evzoru\u201c alebo \u201epl\u00e1nu akcie\u201c, ktor\u00fd m\u00f4\u017ee by\u0165 uskuto\u010dnen\u00fd a udr\u017eiavan\u00fd s minimom zdrojov.\nFilozofia permakult\u00fary\nje filozofiou\nspolupr\u00e1ce s pr\u00edrodou, rad\u0161ej ne\u017e boja proti nej;\nd\u00f4kladnej\u0161ieho a premyslen\u00e9ho pozorovania, rad\u0161ej ne\u017e prehnan\u00e9ho a bezmy\u0161lienkovit\u00e9ho konania;\nnazerania na syst\u00e9my vo v\u0161etk\u00fdch ich funkci\u00e1ch, rad\u0161ej ne\u017e po\u017eadovan\u00edm len jedn\u00e9ho produktu z nich; a\numo\u017enenia syst\u00e9mom prejavi\u0165 ich vlastn\u00fa evol\u00faciu.\nHist\u00f3ria\nV roku 1974 dvaja Austr\u00e1l\u010dania \u2013 Bill Mollison (v\u00fdskumn\u00edk pr\u00edrodn\u00fdch ekosyst\u00e9mov a austr\u00e1lskych pralesov na Tasm\u00e1nskej Univerzite) a jeho \u0161tudent David Holmgren (architekt) rozvinuli a vylep\u0161ili koncept permakult\u00fary, ktor\u00fd viedol k vydaniu publik\u00e1ci\u00ed Permaculture One a Permaculture Two.\nOd opustenia pr\u00e1ce na Univerzite v roku 1978 Bill Mollison venoval v\u0161etku svoju energiu rozvoju a vylep\u0161ovaniu syst\u00e9mu permakult\u00fary a roz\u0161irovaniu tejto idey a princ\u00edpov do cel\u00e9ho sveta. Vyu\u010dil tis\u00edcky \u0161tudentov a podie\u013eal sa na mnoh\u00fdch pr\u00edspevkoch, u\u010debn\u00fdch osnov\u00e1ch, odborn\u00fdch spr\u00e1vach a odpor\u00fa\u010daniach pre projekty fariem, mestsk\u00fdch \u010dast\u00ed, a lok\u00e1lnych samospr\u00e1vnych jednotiek. V roku 1981 bola Billovi Mollisonovi za jeho pr\u00e1cu v environment\u00e1lnom dizajne udelen\u00e1 Cena za spr\u00e1vne \u017eivobytie (Right Livelihood Award) niekedy naz\u00fdvan\u00e1 Alternat\u00edvna Nobelova cena.\nV roku 1979 bol zalo\u017een\u00fd In\u0161tit\u00fat Permakult\u00fary (The Permaculture Institute), aby vyu\u010doval praktick\u00fd dizajn udr\u017eate\u013en\u00fdch p\u00f4dnych, vodn\u00fdch, rastlinn\u00fdch, pr\u00e1vnych a ekonomick\u00fdch syst\u00e9mov \u0161tudentov celosvetovo. Kurzy s\u00fa otvoren\u00e9 komuko\u013evek, bez diskrimin\u00e1cie na z\u00e1klade veku, pohlavia, n\u00e1bo\u017eenstva \u010di vzdelania.\nS\u00fa\u010dasnos\u0165\nPermakult\u00fara je dnes dobre stabilizovan\u00e1 po celom svete a je nieko\u013eko in\u0161piruj\u00facich pr\u00edkladov jej pou\u017eitia. Zimbabwe m\u00e1 60 \u0161k\u00f4l navrhnut\u00fdch pou\u017eit\u00edm permakult\u00fary, s n\u00e1rodn\u00fdm t\u00edmom pracuj\u00facim v r\u00e1mci oddelenia rozvoja \u0161kolsk\u00fdch osnov. Najvy\u0161\u0161\u00ed komis\u00e1r OSN pre ute\u010dencov vypracoval spr\u00e1vu o vyu\u017eit\u00ed permakult\u00fary v situ\u00e1ci\u00e1ch ute\u010dencov po \u00faspe\u0161nom pou\u017eit\u00ed v t\u00e1boroch v Ju\u017enej Afrike a Maced\u00f3nii. Kme\u0148 v Peru sa dostal spod rast\u00facej z\u00e1vislosti na \u0161t\u00e1tnej podpore k sebesta\u010dnosti a podpore in\u00fdch kme\u0148ov. Vojensk\u00e1 z\u00e1klad\u0148a v USA sa transformuje na eko-biznis park a raj divo\u010diny.\nPo\u010das mnoh\u00fdch rokov od jej skoncipovania permakult\u00fara uk\u00e1zala, \u017ee je \u00faspe\u0161n\u00fdm praktick\u00fdm pr\u00edstupom dizajnu udr\u017eate\u013en\u00fdch syst\u00e9mov a m\u00f4\u017ee by\u0165 pou\u017eit\u00e1 v ka\u017edej klimatickej a kult\u00farnej oblasti.\nReferencie\nMollison, Bill a Reny Mia Slay (1991): \u00davod do permakult\u00fary, vyd. Permakultura(CS) v r. 1999\nWhitefield, Patrick (1993): Permakultura v kostce, vyd. nakladatelstv\u00ed Synergie\nFukuoka, Masanobu (1978): Revol\u00facia jednej slamky (\u00davod do farm\u00e1r\u010denia pr\u00edrodnou met\u00f3dou), vyd. Nad\u00e1cia Zelen\u00e1 alternat\u00edva v r. 1996, reed\u00edcia v roku 2007 Alter Nativa o.z. Brd\u00e1rka\nZdroj: \u201ehttps://sk.wikipedia.org/w/index.php?title=Permakult\u00fara&oldid=7211410\u201c\nKateg\u00f3rie:\nPermakult\u00fara\n\u017divotn\u00e9 prostredie\nPo\u013enohospod\u00e1rstvo\nD\u00e1tum a \u010das poslednej \u00fapravy tejto str\u00e1nky: 2. j\u00fan 2021, 10:52.", "metadata": {"source": "data\\Permakult\u00fara.txt"}, "type": "Document"}}