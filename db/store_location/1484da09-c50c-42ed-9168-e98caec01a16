{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Zni\u010denie \u010diernych kr\u00fds po\u010das po\u017eiaru sa mohlo tie\u017e podie\u013ea\u0165 na vzostupe popul\u00e1cie hned\u00fdch kr\u00fds v Anglicku. Jedn\u00fdm z mo\u017en\u00fdch vysvetlen\u00ed vymiznutia moru z Eur\u00f3py m\u00f4\u017ee by\u0165 pr\u00e1ve vymiznutie rezervo\u00e1ra choroby v podobe \u010diernej krysy (Rattus rattus), ktor\u00fa nahradila popul\u00e1cia n\u00f3rskej alebo hnedej krysy (Rattus norvegicus), ktor\u00e1 nie je tak\u00fdm ide\u00e1lnym hostite\u013eom pre blchy pren\u00e1\u0161aj\u00face p\u00f4vodcu infekcie (Appleby a Slack).\nK neskor\u0161\u00edm v\u00e4\u010d\u0161\u00edm lok\u00e1lnym epid\u00e9mi\u00e1m v Eur\u00f3pe patrili Taliansky mor (1629-1631), ktor\u00fd bol spojen\u00fd s pohybmi vojska po\u010das Tridsa\u0165ro\u010dnej vojny a Ve\u013ek\u00fd viedensk\u00fd mor v roku 1679, pravdepodobne sem znovu zavle\u010den\u00fd z v\u00fdchodn\u00fdch obchodn\u00fdch pr\u00edstavov.\nPr\u00ed\u010diny\nTe\u00f3ria bubonick\u00e9ho moru\nBubonick\u00fd a septikemick\u00fd mor sa pren\u00e1\u0161aj\u00fa na \u010dloveka priamym kontaktom s blchou morovou. Bakt\u00e9ria sa mno\u017e\u00ed v tr\u00e1viacom trakte blchy, kde nakoniec zablokuje jej \u017eal\u00fadok a blcha za\u010dne hladova\u0165. Blcha sa m\u00e1rne sna\u017e\u00ed nak\u0155mi\u0165 a bod\u00e1 i \u017eivo\u010d\u00edchov, ktor\u00ed nie s\u00fa jej be\u017en\u00fdmi hostite\u013emi - napr\u00edklad \u010dloveka. Po\u010das sania krvi sa Yersinia pestis uvo\u013e\u0148uje do ranky a infikuje tak nov\u00e9ho hostite\u013ea. Blcha nakoniec zahynie od hladu.\nP\u013e\u00facny mor m\u00e1 odli\u0161n\u00fa formu prenosu. \u0160\u00edri sa v drobn\u00fdch kvap\u00f4\u010dk\u00e1ch, ktor\u00e9 vyka\u0161liavaj\u00fa nakazen\u00ed \u013eudia s postihnut\u00edm p\u013e\u00fac alebo sepsou - tzv. kvap\u00f4\u010dkovou infekciou. Spo\u010diatku s\u00fa zdrojom infekcie \u013eudia s bubonick\u00fdm morom, u ktor\u00fdch sa bakt\u00e9ria dostane do p\u013e\u00fac a krvn\u00e9ho obehu, potom sa v\u0161ak podstatne viac \u0161\u00edri p\u013e\u00facna forma - tak\u00fdto prenos je \u013eah\u0161\u00ed a r\u00fdchlej\u0161\u00ed.\nAlternat\u00edvne te\u00f3rie\nS\u00fa\u010dasn\u00fd vedeck\u00fd a historick\u00fd v\u00fdskum viedol niektor\u00fdch v\u00fdskumn\u00edkov k pochybnostiam nad v\u0161eobecn\u00fdm presved\u010den\u00edm, \u017ee \u201e\u010dierna smr\u0165\u201c bola epid\u00e9miou bubonick\u00e9ho moru. V roku 2000 Gunnar Karlsson (Iceland's 1100 Years: The History of a Marginal Society) upozornil na fakt, \u017ee \u201e\u010dierna smr\u0165\u201c zabila polovicu a\u017e dve tretiny obyvate\u013eov Islandu, hoci na ostrove v tom \u010dase neboli \u017eiadne potkany. Tie sem boli n\u00e1hodne zavle\u010den\u00e9 a\u017e v 19. storo\u010d\u00ed, a nikdy ich nebolo viac ako ojedinel\u00e9 skupinky v mestsk\u00fdch oblastiach v bl\u00edzkosti pr\u00edstavov. V 14. storo\u010d\u00ed na Islande nebolo \u017eiadne mestsk\u00e9 os\u00eddlenie. Ostrov nebol postihnut\u00fd \u017eiadnou z neskor\u0161\u00edch epid\u00e9mi\u00ed, o ktor\u00fdch sa s istotou vie, \u017ee boli \u0161\u00edren\u00e9 potkanmi.\n\u010eal\u0161ie pochybnosti priniesol test zubnej drene z cintor\u00edna, ktor\u00fd vznikol po\u010das epid\u00e9mie v 14. storo\u010d\u00ed v Montpellier. Test bol pozit\u00edvny na molekuly, ktor\u00e9 s\u00fa s\u00fa\u010das\u0165ou Yersinia pestis. Tento n\u00e1lez sa v\u0161ak nikdy nepodarilo potvrdi\u0165 v \u017eiadnom z \u010fal\u0161\u00edch podobn\u00fdch cintor\u00ednov, nepodarilo sa nikdy z\u00edska\u0165 ani dostato\u010dn\u00e9 vzorky DNA. V septembri 2003 testovala skupina vedcov z Oxfordskej univerzity 121 zubov zo 66 kostier, n\u00e1jden\u00fdch v masov\u00fdch hroboch zo 14. storo\u010dia. Nena\u0161li sa \u017eiadne \u201egenetick\u00e9 stopy\u201c po Yersinia pestis a vedci preto pova\u017euj\u00fa v\u00fdsledky z Montpellier za nehodnovern\u00e9.\nV roku 1984 uverejnil Graham Twigg dielo The Black Death: A Biological Reappraisal, kde argumentoval, \u017ee podnebie a ekol\u00f3gia Eur\u00f3py a najm\u00e4 Anglicka bolo v tom \u010dase pre krysy a blchy ve\u013emi nevhodn\u00e9. Spojen\u00edm inform\u00e1cii o biol\u00f3gii Rattus rattus, Rattus norvegicus, Xenopsylla cheopis a Pulex irritans a s\u00fa\u010dasn\u00fdch znalost\u00ed o epidemiol\u00f3gii moru, najm\u00e4 v oblasti Indie, kde je R. rattus dom\u00e1cim druhom a s\u00fa tu ide\u00e1lne podmienky pre \u0161\u00edrenie moru, Twigg usudzuje, \u017ee je takmer nemo\u017en\u00e9, aby Yersinia pestis bola kauz\u00e1lnou pr\u00ed\u010dinou, ktor\u00e1 vyvolala \u201e\u010diernu smr\u0165\u201c a jej exploz\u00edvne \u0161\u00edrenie Eur\u00f3pou. Twigg tie\u017e dokazuje, \u017ee klasick\u00e1 te\u00f3ria \u0161\u00edrenia vzdu\u0161nou cestou neobstoj\u00ed. Na z\u00e1klade znovu-presk\u00famania pr\u00edznakov choroby navrhuje mo\u017enos\u0165, \u017ee by pr\u00ed\u010dinou \u201e\u010diernej smrti\u201c mohla by\u0165 p\u013e\u00facna forma antraxu, vyvolan\u00e1 bakt\u00e9riou Bacillus anthracis.\nV roku 2001, epidemiol\u00f3govia Susan Scottov\u00e1 a Christopher Duncan z Liverpoolskej univerzity pri\u0161li s te\u00f3riou, \u017ee \u201e\u010dierna smr\u0165\u201c by mohla by\u0165 sp\u00f4soben\u00e1 v\u00edrusom podobn\u00fdm Ebole a nie bakt\u00e9riou. Od\u00f4vod\u0148uj\u00fa to faktom, \u017ee t\u00e1to pand\u00e9mia sa \u0161\u00edrila pr\u00edli\u0161 r\u00fdchlo a inkuba\u010dn\u00e1 doba bola ove\u013ea dlh\u0161ia ako u in\u00fdch potvrden\u00fdch morov\u00fdch epid\u00e9mii. Dlh\u0161ia inkuba\u010dn\u00e1 doba umo\u017enila nosi\u010dom infekcie cestova\u0165 \u010falej a nakazi\u0165 viac \u013eud\u00ed. Prieskum z\u00e1piskov Anglik\u00e1nskej cirkvi dokazuje neoby\u010dajne dlh\u00fa inkuba\u010dn\u00fa dobu presahuj\u00facu 30 dn\u00ed, ktor\u00e1 mohla by\u0165 pr\u00ed\u010dinou r\u00fdchleho \u0161\u00edrenia (a\u017e 5 km za de\u0148). Pand\u00e9mia sa navy\u0161e objavila v oblastiach Eur\u00f3py, kde s\u00fa potkany vz\u00e1cne (ako u\u017e spom\u00ednan\u00fd Island). Epidemiologick\u00e9 \u0161t\u00fadie predpokladaj\u00fa, \u017ee choroba sa \u0161\u00edrila medzi \u013eu\u010fmi (\u010do je v pr\u00edpade moru vz\u00e1cne a e\u0161te vz\u00e1cnej\u0161ie v pr\u00edpade antraxu). Navy\u0161e niektor\u00e9 g\u00e9ny, ktor\u00e9 ur\u010duj\u00fa imunitu vo\u010di v\u00edrusom podobn\u00fdm Ebole s\u00fa v Eur\u00f3pe roz\u0161\u00edrenej\u0161ie ako inde vo svete. Ich v\u00fdskum a z\u00e1very s\u00fa uveden\u00e9 v pr\u00e1ci Return of the Black Death: The World's Greatest Serial Killer. V s\u00fa\u010dasnosti vedci uverejnili po\u010d\u00edta\u010dov\u00fa anal\u00fdzu (Journal of Medical Genetics: marec 2005), ktor\u00e1 ukazuje, ako \u201e\u010dierna smr\u0165\u201c sp\u00f4sobila odolnos\u0165 10% Eur\u00f3panov vo\u010di v\u00edrusu HIV.", "metadata": {"source": "data\\\u010cierna_smr\u0165.txt"}, "type": "Document"}}