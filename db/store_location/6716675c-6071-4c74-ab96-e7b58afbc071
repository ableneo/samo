{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Kuna skaln\u00e1\nStupe\u0148 ohrozenia\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) cicavce (Mammalia)\nPodtrieda (subclassis) \u017eivorod\u00e9 (Theria)\nNadrad (superordo) placentovce (Eutheria)\nRad (ordo) m\u00e4so\u017eravce (Carnivora)\nPodrad (subordo) suchozemsk\u00e9 (Fissipedia)\n\u010ce\u013ea\u010f (familia) lasicovit\u00e9 (Mustelidae)\nRod (genus) kuna (Martes)\nDruh (species) kuna skaln\u00e1 (Martes foina)\nVedeck\u00fd n\u00e1zov\nKuna skaln\u00e1\nErxleben, 1777\nRoz\u0161\u00edrenie kuny skalnej\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nKuna skaln\u00e1[1] (zastarano: kuna dom\u00e1ca[2]; lat. Martes foina) je m\u00e4so\u017eravec z \u010de\u013eade lasicovit\u00e9 (Mustelidae). Ob\u00fdva Palearkt\u00eddu. V\u00fdskyt na Slovensku bol dolo\u017een\u00fd na 47,6 % \u00fazemia.[1]\nVzh\u013ead\nOproti kune lesnej (Martes martes) je krat\u0161ia, m\u00e1 okolo 45 cm, ale je robustnej\u0161ia, dosahuje hmotnos\u0165 a\u017e do 2 kg. Srs\u0165 m\u00e1 sivobielu, hrdeln\u00e1 \u0161kvrna je biela alebo len slabo \u017eltav\u00e1 (na rozdiel od kuny lesnej, ktor\u00e1 m\u00e1 hrdlo a doln\u00fa \u010das\u0165 krku \u017eltkovo-\u017elt\u00fa), dolu sa vidlicovito rozdvojuje a siaha a\u017e na vn\u00fatorn\u00fa stranu predn\u00fdch n\u00f4h. Okraje u\u0161\u00ed m\u00e1 biele, \u0161pi\u010dku \u0148uch\u00e1\u010da ru\u017eovo sfarben\u00fa. Chvost je men\u0161\u00ed menej osrsten\u00fd, na konci mierne zahroten\u00fd a tmav\u0161\u00ed. Tlapky na noh\u00e1ch s\u00fa osrsten\u00e9 len slabo, tak\u017ee v stope vynikaj\u00fa aj bru\u0161k\u00e1 chodidiel. Ostr\u00e9 paz\u00fary na prstoch jej umo\u017e\u0148uj\u00fa \u0161plhanie sa aj po zdanlivo hladk\u00fdch skal\u00e1ch.\nV\u00fdskyt\nJe teplomilnej\u0161ia ne\u017e kuna lesn\u00e1 a jej roz\u0161\u00edrenie zasahuje viac na juh.[3] \u017dije v ju\u017enej a strednej Eur\u00f3pe, v eur\u00f3pskej \u010dasti Ruska, v Strednej \u00c1zii, v severnej Indii, Tibete a Nep\u00e1le. Kuna skaln\u00e1 ob\u00fdva okraje lesov, skalnat\u00fd ter\u00e9n, star\u00e9 zr\u00facaniny budov, k\u00f4lne. Je to typick\u00fd samot\u00e1r, \u00fakryt m\u00f4\u017ee ma\u0165 aj v skalnej \u0161trbine, stromovej dutine alebo v nore po nejakom hlodavcovi.[4] V Eur\u00f3pe \u017eije obvykle v bl\u00edzkosti \u013eudsk\u00fdch stavieb, a to aj v centr\u00e1ch ve\u013ek\u00fdch miest. V mest\u00e1ch vyh\u013ead\u00e1va povaly, opusten\u00e9 budovy, \u0161achty a podobn\u00e9 objekty. \u017div\u00ed sa tu potkanmi, holubmi aj odpadkami. Zn\u00e1ma je tie\u017e n\u00e1v\u0161tevami ch\u00e1t a chal\u00fap, v ktor\u00fdch ni\u010d\u00ed izol\u00e1ciu, zanech\u00e1va trus i zvy\u0161ky potravy, \u013eu\u010fom m\u00f4\u017eu vadi\u0165 tie\u017e hlu\u010dn\u00e9 aktivity k\u00fan v obdob\u00ed p\u00e1renia. Ob\u010das sa vyskytuje aj v lese a \u0161plh\u00e1 po stromoch, av\u0161ak ide o zriedkav\u00e9 pr\u00edpady, lebo tu sa dar\u00ed jej pr\u00edbuznej kune lesnej.\nRoz\u0161\u00edrenie na Slovensku\nZo 429 mapovac\u00edch kvadr\u00e1tov DFS sa celkovo vyskytol v 205 (47,6 % rozlohy Slovenska, do roku 1964 len v 16, 3,7 %) v nadmorsk\u00fdch v\u00fd\u0161kach 100 (Leles) \u2013 1 600 m n. m. (T\u00e1le).[1]\nPotrava\nJej hlavnou potravou s\u00fa my\u0161i a zvl\u00e1\u0161\u0165 ob\u013eubuje vajcia vt\u00e1kov. Lov\u00ed aj potkany, zajace a dom\u00e1cu hydinu. Rada nav\u0161tevuje ovocn\u00e9 sady. Po\u017eiera hmyz, d\u00e1\u017e\u010fovky, oboj\u017eiveln\u00edky i plazy. \u010casto vyhrab\u00e1va zo zeme larvy a kukly \u010dme\u013eov a \u00f4s.\nRozmno\u017eovanie\nSam\u010deky a sami\u010dky s\u00fa spolu len po\u010das p\u00e1renia v letnom obdob\u00ed. Vtedy sa oz\u00fdvaj\u00fa pri \u013e\u00fabostn\u00fdch hr\u00e1ch typick\u00fdm prskav\u00fdm \u0161krekotom a pi\u0161\u0165an\u00edm. Samica je gravidn\u00e1 9 mesiacov. Sedem mesiacov trv\u00e1 skryt\u00e1, takzvan\u00e1 pred\u013a\u017een\u00e1 brezivos\u0165 a a\u017e potom sa z\u00e1rodok implantuje \u2013 uhniezdi v maternici a okam\u017eite sa vyv\u00edja. Sami\u010dky rodia od febru\u00e1ra[3] v priebehu apr\u00edla a\u017e m\u00e1ja[5] 2 a\u017e 6 slep\u00fdch ml\u00e1\u010fat, o ktor\u00e9 sa staraj\u00fa obaja rodi\u010dia. Osamostat\u0148uj\u00fa sa na jese\u0148, ke\u010f ich vod\u00ed len matka. Pohlavne dospievaj\u00fa v 3 rokoch. Kuna sa do\u017e\u00edva pribli\u017ene 10 rokov.[3]\nGal\u00e9ria\nKostra\nReferencie\n\u2191 a b c KRI\u0160TOF\u00cdK, J\u00e1n; DANKO, \u0160tefan, et al. Cicavce Slovenska, roz\u0161\u00edrenie, bion\u00f3mia a ochrana. Bratislava : Veda, 2012. Autori druhu Michal Stanko, Vladim\u00edra Hanzelov\u00e1 & Marta \u0160pakulov\u00e1. ISBN 978-80-224-1264-3. Kapitola Kuna skaln\u00e1 - Martes foina, s. 447 - 451.\n\u2191 RIZNER, \u013dudov\u00edt Vladim\u00edr. \u017divo\u010d\u00edchopis. Uhorsk\u00e1 Skalica : Jozef \u0160karnicel, 1875.\n\u2191 a b c BioLib: Biological library, Profil taxonu, kuna skaln\u00ed [online]. www.biolib.cz, [cit. 2017-07-11]. Dostupn\u00e9 online. (po \u010desky)\n\u2191 RIDZO\u0147, Viliam. Atlas cicavcov (cicavce) [online]. [Cit. 2012-01-14]. Dostupn\u00e9 online.\n\u2191 PETER \u0160MEH\u00ddL, SPU NITRA. Nie je kuna ako kuna. Po\u013eovn\u00edctvo a ryb\u00e1rstvo, 23. marca 2009. Dostupn\u00e9 online [cit. 2017-07-11].\nLiterat\u00fara\nMICHAELLI, Lorenzo. Na\u0161e \u0161elmy. \u017dilina : Kni\u017en\u00e9 centrum, 1999.\nIn\u00e9 projekty\nCommons\nWikidruhy\nCommons pon\u00faka multimedi\u00e1lne s\u00fabory na t\u00e9mu Kuna skaln\u00e1\nWikidruhy pon\u00fakaj\u00fa inform\u00e1cie na t\u00e9mu Kuna skaln\u00e1\nExtern\u00e9 odkazy\nKuna skaln\u00e1 na iucnredlist.org, verzia 2017.1., pr\u00edstup 25. j\u00fana 2017\nZdroj: \u201ehttps://sk.wikipedia.org/w/index.php?title=Kuna_skaln\u00e1&oldid=7563712\u201c\nKateg\u00f3rie:\nLasicovit\u00e9\nNajmenej ohrozen\u00e9 druhy\nCicavce na Slovensku\nSkryt\u00e1 kateg\u00f3ria:\nPort\u00e1l:Biol\u00f3gia/Zapojen\u00e9 \u010dl\u00e1nky\nD\u00e1tum a \u010das poslednej \u00fapravy tejto str\u00e1nky: 10. apr\u00edl 2023, 18:57.", "metadata": {"source": "data\\Kuna_skaln\u00e1.txt"}, "type": "Document"}}