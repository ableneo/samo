{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Levy patria medzi najzn\u00e1mej\u0161\u00edch pred\u00e1torov\nPav\u00faky s\u00fa pred\u00e1tory chytaj\u00face koris\u0165 bu\u010f priamo, alebo do siet\u00ed\nBu\u010diak no\u010dn\u00fd s ulovenou rybou\nDravec alebo pred\u00e1tor alebo epizit je \u017eivo\u010d\u00edch, ktor\u00fd usmrcuje in\u00e9 \u017eivo\u010d\u00edchy a \u017eiv\u00ed sa nimi. \u010casto stoj\u00ed na vrchole potravov\u00e9ho re\u0165azca. Konzumovan\u00fd \u017eivo\u010d\u00edch sa naz\u00fdva koris\u0165. Pred\u00e1tori lovia koris\u0165 bu\u010f priamo (napr. ma\u010dkovit\u00e9), alebo do pasc\u00ed (napr. kri\u017eiakovit\u00e9).\nMedzi pred\u00e1torov sa nezara\u010fuj\u00fa saprofyty (rozklada\u010de), ktor\u00e9 s\u00edce m\u00f4\u017eu konzumova\u0165 in\u00e9 \u017eivo\u010d\u00edchy, ale nezabili ich - uhynuli z in\u00e9ho d\u00f4vodu.\nPred\u00e1tory maj\u00fa nezast\u00fapite\u013en\u00fa \u00falohu v ekosyst\u00e9moch, preto\u017ee reguluj\u00fa po\u010detnos\u0165 popul\u00e1cie svojej koristi. Bez ich pr\u00edtomnosti by sa koris\u0165 premno\u017eila, n\u00e1sledkom \u010doho by \u00faplne vy\u010derpala svoj potravinov\u00fd zdroj (napr. pri vyhynut\u00ed vlka by sa jeho koris\u0165 - bylino\u017erav\u00e9 srny nato\u013eko premno\u017eili, \u017ee by \u00faplne zlikvidovali lesn\u00fa veget\u00e1ciu). Pred\u00e1tori s\u00fa m\u00e1lokedy \u0161pecializovan\u00e9 na jeden druh koristi.\nCharakteristika a rozdiely medzi in\u00fdmi potravinov\u00fdmi strat\u00e9giami\nPred\u00e1tor je charakteristick\u00fd t\u00fdm, \u017ee je zvy\u010dajne v\u00e4\u010d\u0161\u00ed alebo ve\u013ekos\u0165ou porovnate\u013en\u00fd so svojou koris\u0165ou a usmrcuje ju okam\u017eite. Pokia\u013e je jeho koris\u0165 men\u0161ia, takmer v\u017edy ju lov\u00ed v lovn\u00fdch societ\u00e1ch: svork\u00e1ch. Na rozdiel od neho parazit je naopak mal\u00fd a svojho hostite\u013ea zab\u00edja postupne, pr\u00edpadne ho nezabije v\u00f4bec. Medzi pred\u00e1ciou a in\u00fdmi druhmi v\u00fd\u017eivy, napr\u00edklad parazitizmom, v\u0161ak neexistuj\u00fa ostr\u00e9 hranice. Kruho\u00fastnice napr\u00edklad vytrh\u00e1vaj\u00fa ryb\u00e1m kusy m\u00e4sa z tela a pri opakovan\u00fdch \u00fatokoch m\u00f4\u017eu rybu a\u017e usmrti\u0165, napriek tomu sa kruho\u00fastnice niekedy ozna\u010duj\u00fa ako paraziti. In\u00e9 organizmy zase nie s\u00fa vysloven\u00fdmi pred\u00e1tormi, ale s\u00fa omnivorn\u00e9, \u010di\u017ee sa \u017eivia aj rastlinnou potravou alebo n\u00e1jden\u00fdmi uhynut\u00fdmi organizmami a sami lovia len pr\u00edle\u017eitostne.\n\u0160peci\u00e1lny prechod medzi pred\u00e1ciou a parazitizmom sa naz\u00fdva parazitoidizmus. Je zn\u00e1my u hmyzu, ktor\u00fd nakladie vaj\u00ed\u010dka do in\u00e9ho \u017eivo\u010d\u00edcha a pou\u017e\u00edva ich ako \u017eiv\u00fd inkub\u00e1tor pre svoje larvy. Tie postupne vy\u017eieraj\u00fa telo hostite\u013ea zvn\u00fatra, a\u017e ho napokon usmrtia. Tento sp\u00f4sob vyu\u017e\u00edvaj\u00fa napr\u00edklad bystru\u0161e (Tachinidae).\nV potravinov\u00fdch re\u0165azcoch rozli\u0161ujeme pred\u00e1torov 1. r\u00e1du (\u017eivia sa len bylino\u017eravcami), pred\u00e1torov 2. r\u00e1du, pr\u00edpadne vy\u0161\u0161\u00edch r\u00e1dov. Pred\u00e1tor len zriedkavo skonzumuje cel\u00fa koris\u0165, preto\u017ee niektor\u00e9 jej \u010dasti (napr. kosti, perie a in\u00e9) m\u00f4\u017eu by\u0165 pre neho nepo\u017e\u00edvate\u013en\u00e9. Pomerne zriedkav\u00fdm javom je ukladanie si neskonzumovan\u00fdch \u010dast\u00ed koristi do z\u00e1soby. Rob\u00ed to napr\u00edklad leopard \u0161kvrnit\u00fd (Panthera pardus).\nPred\u00e1tori m\u00f4\u017eu lovi\u0165 koris\u0165 \u017eij\u00facu v rovnakom prostred\u00ed (napr\u00edklad krt lov\u00ed d\u00e1\u017e\u010fovky, pri\u010dom oba druhy s\u00fa zemn\u00e9 \u017eivo\u010d\u00edchy), alebo v odli\u0161nom (morsk\u00e9 vt\u00e1ky \u017eiviace sa rybami, drav\u00e9 vt\u00e1ky po\u013euj\u00face na zemn\u00e9 cicavce a podobne).\nIn\u00e9 projekty\nCommons\nCommons pon\u00faka multimedi\u00e1lne s\u00fabory na t\u00e9mu Dravec (pred\u00e1tor)\nZdroj: \u201ehttps://sk.wikipedia.org/w/index.php?title=Dravec_(pred\u00e1tor)&oldid=7366351\u201c\nKateg\u00f3rie:\n\u017divo\u010d\u00edchy\nPotravov\u00e9 strat\u00e9gie\nD\u00e1tum a \u010das poslednej \u00fapravy tejto str\u00e1nky: 8. m\u00e1j 2022, 20:24.", "metadata": {"source": "data\\Dravec_(pred\u00e1tor).txt"}, "type": "Document"}}