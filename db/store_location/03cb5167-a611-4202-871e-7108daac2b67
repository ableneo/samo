{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Podzemn\u00e9 hniezda\nPodzemn\u00e9 hniezda s\u00fa syst\u00e9mom chodieb a kom\u00f4rok s jedin\u00fdm rozsiahlym centrom. Jednotliv\u00e9 chodby ved\u00fa ku zdrojom potravy a vody. Do centra robotn\u00edci prin\u00e1\u0161aj\u00fa iba z\u00e1soby potravy a vody, ktor\u00e9 s\u00fa nevyhnutn\u00e9 pre pre\u017eitie jedincov, ktor\u00ed hniezdo neop\u00fa\u0161\u0165aj\u00fa.\nNadzemn\u00e9 hniezda\nNadzemn\u00e9 hniezda termitov patria medzi najzn\u00e1mej\u0161ie stavby \u017eivo\u010d\u00ed\u0161nej r\u00ed\u0161e. Ich v\u00fd\u0161ka nad zemou dosahuje 3-9 metrov a m\u00f4\u017eu ma\u0165 a\u017e 2,5 metrov\u00fd priemer. Hlavn\u00fdmi stavebn\u00fdmi materi\u00e1lmi hniezd termitov je trus, hlina a tel\u00e1 odumret\u00fdch jedincov, pojivom t\u00fdchto materi\u00e1lov s\u00fa sliny.\nV tomto type hniezd nie s\u00fa z\u00e1soby potravy, k potrave je veden\u00fd syst\u00e9m podzemn\u00fdch chodieb.\nHniezda v stromoch\nNiektor\u00e9 druhy termitov buduj\u00fa svoje hniezda v odumret\u00fdch stromoch. V pr\u00edpade stromov\u00fdch hniezd je hlavnou potravou pr\u00e1ve strom, v ktorom je hniezdo vytvoren\u00e9. Syst\u00e9m chodieb t\u00fdchto hniezd je veden\u00fd iba v dreve.\nPotrava\nHniezda termitov maj\u00fa obrovsk\u00fa spotrebu potravy, ktor\u00fa je potrebn\u00e9 neust\u00e1le zais\u0165ova\u0165.\nPo\u010das svojho v\u00fdvoja boli termity najprv drevo\u017erav\u00fdm hmyzom, ktor\u00fd sa postupne preorientoval na \u010fal\u0161iu rastlinn\u00fa potravu. Ich potravou je prakticky \u010doko\u013evek rastlinn\u00e9ho p\u00f4vodu od tr\u00e1vy po drevo a\u017e po trus bylino\u017eravcov. Termity s\u00fa, v\u010faka bi\u010d\u00edkovcom, alebo symbiotick\u00fdm bakt\u00e9ri\u00e1m, ktor\u00e9 maj\u00fa v \u010dreve, schopn\u00e9 tr\u00e1vi\u0165 celul\u00f3zu.\nV\u00e4\u010d\u0161ina druhov termitov \u017eije v symbi\u00f3ze s niektor\u00fdmi druhmi h\u00fab.\nV\u00fdznam\nTermity s\u00fa \u0161kodcami dreva a pre svoju schopnos\u0165 str\u00e1vi\u0165 prakticky \u010doko\u013evek m\u00f4\u017eu sp\u00f4sobi\u0165 \u013eu\u010fom zna\u010dn\u00e9 \u0161kody. Z h\u013eadiska v\u00fdznamu v ekosyst\u00e9me s\u00fa pomocn\u00edkmi pri spracovan\u00ed ta\u017ekorozlo\u017eite\u013en\u00fdch l\u00e1tok a s\u00fa potravinovou zlo\u017ekou vy\u0161\u0161\u00edch \u017eivo\u010d\u00edchov.\nCelkovo by bolo ale mo\u017en\u00e9, aj z h\u013eadiska ekosyst\u00e9mov, termity ozna\u010di\u0165 za \u0161kodcov, ktor\u00ed v kr\u00e1tkom \u010dase dok\u00e1\u017eu naru\u0161i\u0165 ekologick\u00fa rovnov\u00e1hu vo svojom najbli\u017e\u0161om okol\u00ed.\nSystematika\nTermity[4]:\n\u2020 Gnathamitermes magnoculus\nrod \u2020 Ulmeriella\n\u010de\u013ea\u010f Mastotermitidae\n\u010de\u013ea\u010f Hodotermitidae\n\u010de\u013ea\u010f Kalotermitidae\n\u010de\u013ea\u010f Termopsidae\n\u010de\u013ea\u010f Rhinotermitidae\n\u010de\u013ea\u010f Serritermitidae\n\u010de\u013ea\u010f termitovit\u00e9 (Termitidae)\nReferencie\n\u2191 v\u0161ekazy. In: BETINA, Vladim\u00edr, et al. Mal\u00e1 encyklop\u00e9dia biol\u00f3gie. 1. vyd. Bratislava : Obzor, 1975. 556 s. (Mal\u00e1 encyklop\u00e9dia.) S. 526.\n\u2191 v\u0161ekaz. In: Kr\u00e1tky slovn\u00edk slovensk\u00e9ho jazyka. 4. dopl. a upr. vyd. Bratislava : Veda, 2003. 985 s. Dostupn\u00e9 online. ISBN 80-224-0750-X. S. 851.\n\u2191 Gay and Calaby 1970 Termites of the Australian region. in; Krishna K Weesner FM eds. Biology of Termites, Vol. II Academic Press NY p401\n\u2191 http://tolweb.org/Isoptera (stav 2008, posledn\u00e1 referencia 2004)\nZe \u017eivota v\u0161ekaz\u016f, Jan Obenberger, 1949 \u2014 kniha je v niektor\u00fdch oh\u013eadoch zastaran\u00e1\nBezobratl\u00ed (2); Jan Macek; Sv\u011bt zv\u00ed\u0159at sv. 11. ISBN 80-00-00918-8\nIn\u00e9 projekty\nCommons\nWikidruhy\nCommons pon\u00faka multimedi\u00e1lne s\u00fabory na t\u00e9mu Termity\nWikidruhy pon\u00fakaj\u00fa inform\u00e1cie na t\u00e9mu Termity\nZdroj: \u201ehttps://sk.wikipedia.org/w/index.php?title=Termity&oldid=7269981\u201c\nKateg\u00f3rie:\nTermity\nOpe\u013eova\u010di\nSkryt\u00e9 kateg\u00f3rie:\nPort\u00e1l:Biol\u00f3gia/Zapojen\u00e9 \u010dl\u00e1nky\nStr\u00e1nky s magick\u00fdmi odkazmi ISBN\nD\u00e1tum a \u010das poslednej \u00fapravy tejto str\u00e1nky: 15. november 2021, 10:56.", "metadata": {"source": "data\\Termity.txt"}, "type": "Document"}}