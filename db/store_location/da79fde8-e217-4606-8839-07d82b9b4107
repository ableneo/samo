{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Diseminovan\u00e1 intravaskul\u00e1rna koagulopatia (tie\u017e zn\u00e1ma ako DIC) je \u017eivotu ohrozuj\u00faci stav, pre ktor\u00fd je charakteristick\u00e9 vznik mnohopo\u010detn\u00fdch krvn\u00fdch zrazen\u00edn v cievach, s v\u00e1\u017enymi n\u00e1sledkami pre cel\u00fd organizmus \u010dloveka. M\u00f4\u017ee vies\u0165 k \u0165a\u017ek\u00e9mu po\u0161kodeniu org\u00e1nov, ale aj k ich zlyhaniu ako n\u00e1sledok upchania ciev. Zasiahnut\u00e9 m\u00f4\u017eu by\u0165 p\u013e\u00faca, obli\u010dky, pe\u010de\u0148. Doch\u00e1dza k isch\u00e9mii tkaniva a potom k \u0165a\u017ek\u00e9mu krv\u00e1caniu. DIC m\u00f4\u017ee vznikn\u00fa\u0165 ako komplik\u00e1cia pri \u0161oku, n\u00e1dorovom ochoren\u00ed, p\u00f4rode, oper\u00e1ci\u00ed, ale aj pri \u0165a\u017ekej infekcii.\nPatogen\u00e9za\nDIC patr\u00ed medzi koagulopatie, poruchy hemost\u00e1zy, pri ktor\u00fdch nie je probl\u00e9m v krvn\u00fdch do\u0161ti\u010dk\u00e1ch, ale priamo v koaula\u010dn\u00fdch faktoroch a bielkovin\u00e1ch krvnej plazmy. Pri fyziologickom zr\u00e1\u017ean\u00ed krvi sa aktivuje kask\u00e1da t\u00fdchto faktorov, na ich konci sa nach\u00e1dza nerozpustn\u00fd fibr\u00edn, ktor\u00fd sp\u00f4sobuje zrazeniny. Koagula\u010dn\u00e1 kask\u00e1da je za norm\u00e1lnych okolnost\u00ed regulovan\u00e1 tak, aby k zr\u00e1\u017eaniu doch\u00e1dzalo iba tam, kde vznik\u00e1 krv\u00e1canie.\nPri DIC je t\u00e1to rovnov\u00e1ha rozvr\u00e1ten\u00e1 a koagula\u010dn\u00e1 kask\u00e1da je na\u0161tartovan\u00e1 na viacer\u00fdch miestach cievnej s\u00fastavy s\u00fa\u010dasne. Hlavnou pr\u00ed\u010dinou aktiv\u00e1cie je tkanivov\u00fd faktor, thronboplastin, ktor\u00fd sa vyskytuje na telov\u00fdch bunk\u00e1ch a nie v cievach.\nMo\u017en\u00e9 zdroje tkanivov\u00e9ho faktoru v cievnej s\u00fastave s\u00fa r\u00f4zne: m\u00f4\u017eu to by\u0165 tkanivov\u00e9 bunky, ktor\u00e9 sa do obehu dostali pri roz\u013eahl\u00fdch poraneniach, behom oper\u00e1cie, alebo pri p\u00f4rode, \u010falej m\u00f4\u017ee thromboplastin exprimova\u0165 n\u00e1dorov\u00e9 bunky, a to bunky leukemick\u00e9, metast\u00e1zov\u00e9, ktor\u00e9 sa dostali do obehu. \u010eal\u0161\u00edm zdrojom m\u00f4\u017eu by\u0165 aktivovan\u00e9, alebo po\u0161koden\u00e9 endotelov\u00e9 bunky a monocyty (druh bielych krviniek) pri syst\u00e9mov\u00e9mu z\u00e1palu, vplyvom tox\u00ednov \u010di mas\u00edvne uvo\u013enen\u00fdch medi\u00e1toroch z\u00e1palu, alebo tkanivov\u00fd faktor uvo\u013enen\u00fd z \u010derven\u00fdch krviniek pri hemol\u00fdze.\n\u010eal\u0161\u00edmi, menej v\u00fdznamn\u00fdmi pr\u00ed\u010dinami aktiv\u00e1cie kask\u00e1dy m\u00f4\u017ee by\u0165 priamo po\u0161koden\u00fdmi stenami ciev spojen\u00e9 s odhalen\u00edm kolag\u00e9nu, diseminovan\u00e1 intravaskul\u00e1rna koagulopatia m\u00f4\u017ee vz\u00e1cne vznikn\u00fa\u0165 tie\u017e pri potla\u010den\u00ed antikoagula\u010dn\u00fdch mechanizmov.\nD\u00f4sledky DIC\nN\u00e1hodn\u00e1 tvorba mikrotromb\u00f3z vo vl\u00e1so\u010dniciach, ktor\u00e9 vy\u017eivuj\u00fa tkaniv\u00e1 a org\u00e1ny, \u010do vedie k isch\u00e9mii a infarktom po\u0161koden\u00fdch tkan\u00edv (pe\u010de\u0148, obli\u010dky, p\u013e\u00faca). Z\u00e1rove\u0148 sa spotrebov\u00e1vaj\u00fa krvn\u00e9 do\u0161ti\u010dky aj koagula\u010dn\u00e9 faktory a ich z\u00e1soba sa tak vy\u010derp\u00e1va - preto je diseminovan\u00e1 intravaskul\u00e1rn\u00e1 koagulopatia ozna\u010dovan\u00e1 tie\u017e ako konzump\u010dn\u00e1 koagulopatia. N\u00e1sledne nastupuje zv\u00fd\u0161en\u00e1 krv\u00e1cavos\u0165, hemoragick\u00e1 diat\u00e9za. Doch\u00e1dza ku krv\u00e1caniu do gastrointestin\u00e1lneho traktu, krv\u00e1caniu z nosu, krv\u00e1caniu z opera\u010dn\u00fdch r\u00e1n a z men\u0161\u00edch poranen\u00ed (vpichy po ihl\u00e1ch a pod.), nakoniec aj ku krv\u00e1caniu do org\u00e1nov a do mozgu. Doch\u00e1dza k multiorg\u00e1nov\u00e9mu zlyhaniu a n\u00e1sledne smr\u0165.\nMo\u017en\u00e9 pr\u00ed\u010diny DIC\nDiseminovan\u00e1 intravaskul\u00e1rn\u00e1 koagulopatia m\u00f4\u017ee by\u0165 vyvolan\u00e1 v\u00e4\u010d\u0161inou etiologick\u00fdch agens, niektor\u00e9 ju sp\u00fa\u0161\u0165aj\u00fa viac ne\u017e jedn\u00fdm sp\u00f4sobom.\nmas\u00edvne tkanivov\u00e9 poranenie (trauma, pop\u00e1leniny, opera\u010dn\u00e9 z\u00e1kroky)\nproblematick\u00fd p\u00f4rod\n\u0161ok\nintravaskul\u00e1rna hemol\u00fdza (sp\u00f4soben\u00e1 tox\u00ednmi, infekciami)\nPankreatit\u00edda (uvo\u013enenie pankreatick\u00fdch enz\u00fdmov)\nn\u00e1dorov\u00e9 ochorenia a leuk\u00e9mia\nsepsa\nprehriatie organizmu\ninfekcie - v\u00edrusov\u00e9 hemoragick\u00e9 hor\u00fa\u010dky, cytomegalov\u00edrusov\u00e1 infekcie, fulminantn\u00e1 hepatit\u00edda apod.\nu\u0161tipnutie niektor\u00fdmi jedovat\u00fdmi hadmi\nLie\u010dba\nCie\u013eom lie\u010dby je znovu obnovi\u0165 rovnov\u00e1hu medzi blok\u00e1dou \u010fal\u0161ej koagul\u00e1cie a zastaven\u00edm krv\u00e1cania, substit\u00facie koagula\u010dn\u00fdch faktorov a nahradzovan\u00edm straty krvi\nAko profylaxia aj lie\u010debne pri u\u017e vzniknutej DIC sa pod\u00e1va hepar\u00edn (obvykle 10.000-30.000 j./d kont. i.v.), \u010falej anti-tromb\u00edn III a pri krv\u00e1caniu mrazen\u00e1 plazma, krvn\u00e9 do\u0161ti\u010dky a \u010derven\u00e9 krvinky. Diseminovan\u00e1 intravaskul\u00e1rna koagul\u00e1cie je \u017eivot ohrozuj\u00facim stavom s neistou a\u017e nepriaznivou progn\u00f3zou.\nLiterat\u00fara\nNE\u010cAS, Emanuel. Patologick\u00e1 fyziologie org\u00e1nov\u00fdch syst\u00e9m\u016f. \u010c\u00e1st 1. Praha : Nakladatelstv\u00ed Karolinum, 2006. 760 s. ISBN 80-246-0615-1.\nZdroj\nTento \u010dl\u00e1nok je \u010diasto\u010dn\u00fd alebo \u00fapln\u00fd preklad \u010dl\u00e1nku Diseminovan\u00e1 intravaskul\u00e1rn\u00ed koagulace na \u010deskej Wikip\u00e9dii.\nZdroj: \u201ehttps://sk.wikipedia.org/w/index.php?title=Diseminovan\u00e1_intravaskul\u00e1rna_koagulopatia&oldid=7240739\u201c\nKateg\u00f3rie:\nHematol\u00f3gia\nPatofyziol\u00f3gia\nD\u00e1tum a \u010das poslednej \u00fapravy tejto str\u00e1nky: 27. august 2021, 11:09.", "metadata": {"source": "data\\Diseminovan\u00e1_intravaskul\u00e1rna_koagulopatia.txt"}, "type": "Document"}}