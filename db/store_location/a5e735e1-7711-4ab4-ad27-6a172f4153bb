{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "\u017dltochvost domov\u00fd\nsamec\nStupe\u0148 ohrozenia\n(glob\u00e1lne[1], na Slovensku[2])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathae)\nRad (ordo) vrabcotvar\u00e9 (Passeriformes)\n\u010ce\u013ea\u010f (familia) much\u00e1rovit\u00e9 (Muscicapidae)\nRod (genus) \u017eltochvost (Phoenicurus)\nDruh (species) \u017eltochvost domov\u00fd (P. ochruros)\nVedeck\u00fd n\u00e1zov\nPhoenicurus ochruros\nLinnaeus, 1758\nSynonym\u00e1\n\u017eltochvost dom\u00e1ci\nMapa roz\u0161\u00edrenia \u017eltochvosta domov\u00e9ho\nHniezdiaci, v\u00fdskyt v letnom obdob\u00ed\nHniezdiaci, celoro\u010dn\u00fd v\u00fdskyt\nMigruj\u00faci\nNehniezdiaci\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\n\u017dltochvost domov\u00fd alebo \u017eltochvost dom\u00e1ci[3] (lat. Phoenicurus ochruros) je druh z \u010de\u013eade much\u00e1rovit\u00e9. Ob\u00fdva ju\u017en\u00fa \u010das\u0165 Palearkt\u00eddy a obsadzovanie \u013eudsk\u00fdch s\u00eddiel mu umo\u017enilo roz\u0161\u00edri\u0165 sa za posledn\u00fdch 150 rokov viac na sever. Hniezdi na celom Slovensku.[4] Pod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov \u017eltochvost domov\u00fd patr\u00ed medzi najmenej ohrozen\u00e9 druhy, trend celkovej popul\u00e1cie je st\u00fapaj\u00faci, stavy v Eur\u00f3pe v rokoch 1982 \u2013 2013 st\u00fapali.[1]\nOpis\nJe ve\u013ek\u00fd ako \u017eltochvost h\u00f4rny, meria 14 cm.[5][6] a v\u00e1\u017ei 14 - 21 g.[7]\nSamec aj samica maj\u00fa hrdzav\u00fd chvost aj kostr\u010d. Samec m\u00e1 \u010diernu hlavu a hru\u010f, chrb\u00e1t tmavosiv\u00fd. Vrch hlavy, krk aj lopatky m\u00e1 modrastosiv\u00e9.[7] Na kr\u00eddlach m\u00e1 svetl\u00e9 \u0161kvrny. Na jese\u0148 vybledne a svetl\u00e9 \u0161kvrny na kr\u00eddlach sa str\u00e1caj\u00fa, ako aj modrastosiv\u00e1 farba.[7] Spodn\u00fa \u010das\u0165 tela m\u00e1 siv\u00fa. Samica a ml\u00e1\u010fat\u00e1 maj\u00fa hned\u00fd n\u00e1dych.[5] Ml\u00e1\u010fat\u00e1 maj\u00fa na chrbte a na bruchu hrdzav\u00e9 okraje pierok.[7]\nHlas\nSpev\n23 s, Rusko, okrem spevu \u017eltochvosta po\u010du\u0165 spev kolibiarika \u010dip\u010dav\u00e9ho.\nSpev za\u010d\u00edna ostr\u00fdm \"svi-svi-svi-svi-svi\", pauza a nasleduje praskav\u00e9 \u0161u\u0161\u0165anie pripom\u00ednaj\u00face sypanie sa \u0161trku alebo drobn\u00fdch kovov\u00fdch guli\u010diek.[6]. Spieva z vysok\u00fdch miest ako s\u00fa kom\u00edny, strechy a ant\u00e9ny.[6][5] Spieva\u0165 za\u010d\u00edna ve\u013emi skoro, e\u0161te za rann\u00e9ho \u0161era. Vol\u00e1 vysok\u00fdm \"cip - tak tak tak\"[6] alebo \"fid, \u010dak-\u010dak-\u010dak\", pri\u010dom potriasa chvostom a podrepuje.[5].\nV\u00fdskyt a stav na Slovensku\nHniezdi na celom \u00fazem\u00ed Slovenska od n\u00ed\u017ein po vysok\u00e9 hory, a\u017e v skal\u00e1ch nad hranicou lesa (napr\u00edklad Roh\u00e1\u010de 1 562 m n. m.). Je s\u0165ahovav\u00fd a zriedkavo prezimuje.[4] Zo zimov\u00edsk sa vracia v marci a odlieta od septembra do novembra.[6]\nOdhadovan\u00fd po\u010det hniezdiacich p\u00e1rov je 100 000 - 200 000, zimuj\u00facich jedincov 20 - 100. Ve\u013ekos\u0165 popul\u00e1cie i \u00fazemie na ktorom sa vyskytuje s\u00fa stabiln\u00e9, maxim\u00e1lna zmena do 20%. Ekosozologick\u00fd status v rokoch 1995, 1998[4] a 2001 \u017eiadny.[8] V roku 2014 LC - menej dotknut\u00fd.[2][9][10] Eur\u00f3psky ochran\u00e1rsky status nezaraden\u00fd SPEC. Stupe\u0148 ohrozenia S - vyhovuj\u00faci ochran\u00e1rsky status.[4]\nBiotop\nS\u00favisl\u00fdm lesom sa vyh\u00fdba, ob\u00fdva skalnat\u00e9 biotopy r\u00f4zneho druhu alebo \u013eudsk\u00e9 r\u00f4zne stavby ako hrady, m\u00fary, domy, ma\u0161tale i chaty.[4][7]\nHniezdenie\nHniezdo si stavia v dutin\u00e1ch a polodutin\u00e1ch sk\u00e1l[5] alebo \u013eudsk\u00fdch stavieb,[6] niekedy pod kore\u0148mi kosodreviny alebo v polodutin\u00e1ch stromov.[7] Hniezdo je z vonkaj\u0161ej strany z rastlinn\u00e9ho materi\u00e1lu a vo vn\u00fatri vystlan\u00e9 srs\u0165ou a per\u00edm. Stavia ho iba sami\u010dka a znesie 5 - 6 bielych vaj\u00ed\u010dok na ktor\u00fdch sed\u00ed iba ona sama 13 dn\u00ed. K\u0155menie a v\u00fdchova ml\u00e1\u010fat trv\u00e1 14 - 16 dn\u00ed. Hniezdia dva kr\u00e1t za rok, v apr\u00edli, m\u00e1ji a potom v j\u00fani, j\u00fali.[7]\nPotrava\n\u017divia sa hmyzom, jeho larvami, kuklami a v\u010delami. Na jese\u0148 aj plodmi bazy a malinami.[7]\nOchrana\nJe z\u00e1konom chr\u00e1nen\u00fd, spolo\u010densk\u00e1 hodnota je 500 \u20ac (Vyhl\u00e1\u0161ka M\u017dP \u010d. 170/2021).[11]\nGal\u00e9ria\nHniezdo s vaj\u00ed\u010dkami\nSami\u010dka s ml\u00e1\u010fatami na hniezde\nSami\u010dka s potravou pre ml\u00e1\u010fat\u00e1\nSami\u010dka k\u0155mi ml\u00e1\u010fat\u00e1.\nKompozitn\u00e1 fotografia - pom\u00f4cka na \u013eah\u0161ie spoznanie druhu\nPhoenicurus ochruros gibraltariensis\nReferencie\n\u2191 a b IUCN Red list 2021.3. Pr\u00edstup 12. marca 2022.\n\u2191 a b Demko M., Kri\u0161t\u00edn A. & Pa\u010denovsk\u00fd S. 2014: \u010cerven\u00fd zoznam vt\u00e1kov Slovenska. SOS/BirdLife Slovensko, 52 pp. [online]. vtaky.sk, 2014, [cit. 2018-03-03]. Dostupn\u00e9 online.\n\u2191 KOVALIK, Peter, et al. Slovensk\u00e9 men\u00e1 vt\u00e1kov [online]. Bratislava: SOS/BirdLife Slovensko, 2010 (2016), rev. 2016-10-23, [cit. 2016-11-16]. Dostupn\u00e9 online.\n\u2191 a b c d e DANKO, \u0160tefan; DAROLOV\u00c1, Al\u017ebeta; KRI\u0160T\u00cdN, Anton, et al. Roz\u0161\u00edrenie vt\u00e1kov na Slovensku. Bratislava : Veda, 2002. (kap. \u017dltochvost domov\u00fd, str. 467 \u2013 468, Demko, M.). ISBN 80-224-0714-3.\n\u2191 a b c d e PETERSON, R. T.; MOUNTFORT, G.; HOLLOM, P. A. D.. Eur\u00f3pa madarai. Budapest : Gondolat, 1986. ISBN 978-80-7234-292-1. (preklad do ma\u010far\u010diny)\n\u2191 a b c d e f JONSSON, Lars. Die V\u00f6gel Europas und des Mittelmeerraumes. Stuttgart : Franckh-Kosmos, 1992. ISBN 3-440-06357-7. (po nemecky)\n\u2191 a b c d e f g h FERIANC, Osk\u00e1r. Vt\u00e1ky Slovenska 2. Bratislava : Veda, 1979.", "metadata": {"source": "data\\\u017dltochvost_domov\u00fd.txt"}, "type": "Document"}}