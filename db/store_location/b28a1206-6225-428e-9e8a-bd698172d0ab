{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Yersinia enterocolitica na krvnom agare\n\u017divn\u00e1 p\u00f4da alebo rastov\u00e9 m\u00e9dium alebo kultiva\u010dn\u00e9 m\u00e9dium je substr\u00e1t poskytuj\u00faci v\u00fd\u017eivu a \u010fal\u0161ie vhodn\u00e9 podmienky organizmom a ich \u010dastiam pestovan\u00fdm in vitro. Najroz\u0161\u00edrenej\u0161ieho vyu\u017eitia m\u00e1 v bakteriol\u00f3gii, mykol\u00f3gii a rastlinn\u00fdch biotechnol\u00f3gi\u00e1ch.\n\u010c\u00edm je organizmus zlo\u017eitej\u0161\u00ed a ne\u00faplnej\u0161\u00ed, t\u00fdm komplexnej\u0161iu \u017eivn\u00fa p\u00f4du oby\u010dajne potrebuje. K\u00fdm bakt\u00e9rie nevy\u017eaduj\u00fa pr\u00edli\u0161 presn\u00e9 zlo\u017eenie p\u00f4dy a niektor\u00fdm sta\u010d\u00ed naozaj m\u00e1lo (niektor\u00e9 s\u00fa schopn\u00e9 pre\u017e\u00edva\u0165 aj v destilovanej vode), suspenzn\u00e9 bunkov\u00e9 kult\u00fary rastl\u00edn \u010di kult\u00fary protoplastov u\u017e s\u00fa extr\u00e9mne citliv\u00e9 a vy\u017eaduj\u00fa zlo\u017eit\u00e9 \u017eivn\u00e9 p\u00f4dy ve\u013emi presn\u00e9ho zlo\u017eenia.\nS\u00fa\u010dasti \u017eivnej p\u00f4dy\nM\u00e9dia s\u00fa ve\u013emi rozli\u010dn\u00e9. Toto s\u00fa jedny z naj\u010dastej\u0161\u00edch s\u00fa\u010dast\u00ed m\u00e9di\u00ed:\ninertn\u00fd spev\u0148uj\u00faci nosi\u010d (napr. agar) - u tekut\u00fdch ch\u00fdba;\ndestilovan\u00e1 voda;\nanorganick\u00e9 l\u00e1tky, pre dan\u00fd organizmus \u0161pecificky potrebn\u00e9, oby\u010dajne s nutri\u010dnou funkciou (drasl\u00edk, v\u00e1pnik, at\u010f. Obvykle je ve\u013emi d\u00f4le\u017eit\u00e9, aby l\u00e1tky boli aplikovan\u00e9 v presne stanovenej mol\u00e1rnej koncentr\u00e1cii);\norganick\u00e9 l\u00e1tky, pre dan\u00fd organizmus \u0161pecificky potrebn\u00e9, zvy\u010dajne s regula\u010dnou funkciou (dod\u00e1vaj\u00fa sa bu\u010f v presne definovan\u00fdch a odmeran\u00fdch \u010dastiach - napr. sachar\u00f3za, IAA (rastlinn\u00fd horm\u00f3n), tiam\u00edn, alebo v presne nekvantifikovan\u00fdch pr\u00edrodn\u00fdch zmesiach (kokosov\u00e9 mlieko, kvasnicov\u00fd v\u00fd\u0165a\u017eok, sladov\u00fd v\u00fd\u0165a\u017eok at\u010f.).\nRozdelenie \u017eivn\u00fdch p\u00f4d\nNa z\u00e1klade diagnostick\u00fdch m\u00e9di\u00ed sa d\u00e1 rozl\u00ed\u0161i\u0165, \u017ee na \u013eavej miske rast\u00fa stafylokoky a na pravej streptokoky\nM\u00e9dia del\u00edme pod\u013ea skupenstva na tuh\u00e9, polotuh\u00e9 a tekut\u00e9. Tuh\u00e9 obsahuj\u00fa nejak\u00fd inertn\u00fd nosi\u010d (napr. agar), k\u00fdm pri tekut\u00fdch tak\u00fd nosi\u010d ch\u00fdba. Zvl\u00e1\u0161tnymi druhmi m\u00e9di\u00ed s\u00fa potom napr\u00edklad selekt\u00edvne a diagnostick\u00e9 m\u00e9dia.\nSelekt\u00edvne m\u00e9dium\nNa selekt\u00edvnych m\u00e9di\u00e1ch rast\u00fa len niektor\u00e9 organizmy, teda spravidla tie, ktor\u00e9 v\u00fdskumn\u00edk potrebuje izolova\u0165. Toho sa docie\u013euje napr\u00edklad pridan\u00edm antibiot\u00edk alebo naopak t\u00fdm, \u017ee m\u00e9dium neobsahuje ur\u010dit\u00e9 l\u00e1tky. Napr\u00edklad bakt\u00e9rie n\u00e1chyln\u00e9 k ampicil\u00ednu \u010di tetracykl\u00ednu na m\u00e9diu obsahuj\u00facom tieto antibiotik\u00e1 nevyrast\u00fa. Ak m\u00e1me m\u00e9dium bez aminokyseliny prol\u00ednu, nevyrast\u00fa na nej tie bakteri\u00e1lne kmene E. coli, ktor\u00e9 nem\u00f4\u017eu syntetizova\u0165 prol\u00edn.\nDiagnostick\u00e9 m\u00e9dium\nDiagnostick\u00e9 m\u00e9dium sa pou\u017e\u00edva na odl\u00ed\u0161enie \u010di \u00fapln\u00fa determin\u00e1ciu organizmov rast\u00facich v danom m\u00e9diu, a to aj vtedy, ak je ich v \u017eivnej p\u00f4de viac ne\u017e jeden druh. V\u00e4\u010d\u0161inou doch\u00e1dza k ur\u010dit\u00e9mu zafarbeniu kol\u00f3ni\u00ed dan\u00e9ho organizmu. Napr\u00edklad MacConkeyov agar rozli\u0161uje bakt\u00e9rie na tie, ktor\u00e9 fermentuj\u00fa lakt\u00f3zu, a na tie, ktor\u00e9 ju nefermentuj\u00fa. Bakt\u00e9rie fermentuj\u00face lakt\u00f3zu toti\u017e z\u00e1rove\u0148 produkuj\u00fa kyselinu, ktor\u00e1 vyvol\u00e1va ru\u017eovo\u010derven\u00e9 sfarbenie indik\u00e1tora obsiahnut\u00e9ho v p\u00f4de. T\u00fdm sa zafarbia kol\u00f3nie a ich tesn\u00e9 okolie.\nM\u00e9di\u00e1 pod\u013ea pestovan\u00fdch organizmov\nBakteri\u00e1lne m\u00e9di\u00e1\nagar - pr\u00edrodn\u00fd polysacharid\nkrvn\u00fd agar - zmes agaru s krvou\n\u010dokol\u00e1dov\u00fd agar\nM\u00e9dia pre rastlinn\u00e9 explant\u00e1ty\nZ\u00e1kladn\u00e9 m\u00e9di\u00e1 pou\u017e\u00edvan\u00e9 v rastlinn\u00fdch biotechnol\u00f3gi\u00e1ch je nutn\u00e9 ch\u00e1pa\u0165 bez rastlinn\u00fdch regul\u00e1torov a sachar\u00f3zy (zdroj energie), preto\u017ee vari\u00e1cie, ktor\u00e9 vznikaj\u00fa z t\u00fdchto z\u00e1kladn\u00fdch, variuj\u00fa pr\u00e1ve obsahom t\u00fdchto l\u00e1tok. Najzn\u00e1mej\u0161\u00edmi m\u00e9diami s\u00fa:\nMurashige a Skoog (1962) - skr\u00e1tene MS m\u00e9dium, je najzn\u00e1mej\u0161ie a najpou\u017e\u00edvanej\u0161ie m\u00e9dium pre v\u0161eobecn\u00e9 pou\u017eitie;\nGamborg et al. (1968) - skr\u00e1tene B5 m\u00e9dium;\nShenk a Hildebrandt (1972) - skr\u00e1tene SH m\u00e9dium;\nLloyd a McCown (1980) - skr\u00e1tene WPM m\u00e9dium.\nIn\u00e9 projekty\nCommons\nCommons pon\u00faka multimedi\u00e1lne s\u00fabory na t\u00e9mu \u017divn\u00e1 p\u00f4da\nZdroj\nTento \u010dl\u00e1nok je \u010diasto\u010dn\u00fd alebo \u00fapln\u00fd preklad \u010dl\u00e1nku \u017divn\u00e1 p\u016fda na \u010deskej Wikip\u00e9dii.\nZdroj: \u201ehttps://sk.wikipedia.org/w/index.php?title=\u017divn\u00e1_p\u00f4da&oldid=5778565\u201c\nKateg\u00f3ria:\n\u017divn\u00e9 m\u00e9dia\nD\u00e1tum a \u010das poslednej \u00fapravy tejto str\u00e1nky: 7. j\u00fan 2014, 08:11.", "metadata": {"source": "data\\\u017divn\u00e1_p\u00f4da.txt"}, "type": "Document"}}