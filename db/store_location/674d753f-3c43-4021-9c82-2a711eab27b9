{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "T\u00falavce\nEunereis longissima\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva prvo\u00fastovce (Protostomia)\nSkupina \u0161pir\u00e1lovce (Spiralia)\nL\u00ednia trochof\u00f3rovce (Trochozoa)\nNadkme\u0148 (superphylum) Eutrochozoa\nKme\u0148 (phylum) obr\u00fa\u010dkavce (Annelida)\nTrieda (classis) mnoho\u0161tetinavce (Polychaeta)\nRad (ordo) t\u00falavce (Errantia)\nVedeck\u00fd n\u00e1zov\nErrantia\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nT\u00falavce[1] (in\u00e9 n\u00e1zvy: plazivky[2], bl\u00fadivce[3], pl\u00e1vaj\u00face mnoho\u0161tetinavce[4]; lat. Errantia) je rad mnoho\u0161tetinavcov.\nZ\u00e1stupcovia radu maj\u00fa homon\u00f3mnu segment\u00e1ciu, na ka\u017edom somite (okrem hlavy a pygidia) je 1 p\u00e1r prim\u00e1rne dvojvetvov\u00fdch parap\u00f3di\u00ed so \u0161tetinami a \u017eiabrov\u00fdmi pr\u00edveskami. S\u00fa to dravce, maj\u00fa vylia\u010dite\u013en\u00fd hltan a \u010dasto chitin\u00f3zne \u010de\u013euste. Zmysly s\u00fa dobre vyvinut\u00e9 \u2013 niektor\u00e9 maj\u00fa aj komorov\u00e9 o\u010di (Nereis, Alciopa). Rozmno\u017euj\u00fa sa \u010dasto epit\u00f3kiou a maj\u00fa ve\u013ek\u00fa regenera\u010dn\u00fa schopnos\u0165 \u2013 napr. druh Ctenodrilus monostylos sa dok\u00e1\u017ee zregenerova\u0165 z jedin\u00e9ho somitu.\nPatria sem iba morsk\u00e9, nanajv\u00fd\u0161 brakick\u00e9 druhy. Niektor\u00e9 \u017eij\u00fa pelagicky, napr. poloprieh\u013eadn\u00e1 Alciopa cantrainii s komorov\u00fdmi o\u010dami, sfarben\u00fdmi do \u010dervena. Niektor\u00e9 druhy s\u00fa bentick\u00e9, ale ich epit\u00f3kne \u010dasti pl\u00e1vaj\u00fa pri hladine, kde kopuluj\u00fa. Do tejto skupiny patr\u00ed zn\u00e1my palolo zelen\u00fd (Eunice viridis). Tento druh odde\u013euje epit\u00f3kne \u010dasti hromadne na jese\u0148 pri splne Mesiaca, domorodci ich lovia a konzumuj\u00fa. V Stredozemnom mori \u017eije pr\u00edbuzn\u00fd \u010dervenkast\u00fd druh Eunice torquata. Pomerne ve\u013ek\u00e1 nereidka drav\u00e1 (Nereis pelagica) je napriek svojmu vedeck\u00e9mu n\u00e1zvu sk\u00f4r bentick\u00fdm druhom. V\u00fdlu\u010dne benticky \u017eije napr. afrodita \u0161tetinat\u00e1 (Aphrodite aculeata) z pobre\u017eia Eur\u00f3py, ktor\u00e1 pripom\u00edna zavalit\u00fa h\u00fasenicu.\nZdroje\n\u2191 mnoho\u0161tetinavce in: Pyram\u00edda - encyklopedick\u00fd \u010dasopis modern\u00e9ho \u010dloveka, \u010d. 103, str. 3270\n\u2191 Eva TIRJAKOV\u00c1, Peter V\u010eA\u010cN\u00dd, \u013dudov\u00edt KOCIAN. SYST\u00c9M EUKARYOTICK\u00ddCH JEDNOBUNKOVCOV A \u017dIVO\u010c\u00cdCHOV. 2015 [1]\n\u2191 mnoho\u0161tetinovce. In: Mal\u00e1 encyklop\u00e9dia biol\u00f3gie. Bratislava: Obzor. 1975. S. 309\n\u2191 PaedDr. Valeri\u00e1n Franc CSc.: Syst\u00e9m a fylogen\u00e9za \u017eivo\u010d\u00edchov \u2013 bezchord\u00e1ty \u2013 zdroj, z ktor\u00e9ho (p\u00f4vodne) \u00faplne alebo \u010diasto\u010dne \u010derpal tento \u010dl\u00e1nok.\nPaedDr. Valeri\u00e1n Franc CSc.: Syst\u00e9m a fylogen\u00e9za \u017eivo\u010d\u00edchov \u2013 bezchord\u00e1ty \u2013 zdroj, z ktor\u00e9ho (p\u00f4vodne) \u00faplne alebo \u010diasto\u010dne \u010derpal tento \u010dl\u00e1nok.\nZdroj: \u201ehttps://sk.wikipedia.org/w/index.php?title=T\u00falavce&oldid=7532021\u201c\nKateg\u00f3ria:\nMnoho\u0161tetinavce\nSkryt\u00e1 kateg\u00f3ria:\nPort\u00e1l:Biol\u00f3gia/Zapojen\u00e9 \u010dl\u00e1nky\nD\u00e1tum a \u010das poslednej \u00fapravy tejto str\u00e1nky: 4. febru\u00e1r 2023, 06:17.", "metadata": {"source": "data\\T\u00falavce.txt"}, "type": "Document"}}