{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Citipati\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nKme\u0148 (phylum) chord\u00e1ty (Chordata)\nTrieda (classis) plazy (Reptilia)\nRad (ordo) plazopanvov\u00e9 dinosaury (Saurischia)\n\u010ce\u013ea\u010f (familia) Oviraptoridae\nRod (genus) Citipati\nDruh (species) Citipati osmolskae\nVedeck\u00fd n\u00e1zov\nCitipati osmolskae\nClark, Norell a Barsbold, 2001\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nPort\u00e1l vedy o Zemi\nCitipati bol rod stredne ve\u013ek\u00e9ho vt\u00e1kovit\u00e9ho dinosaura, ktor\u00fd s d\u013a\u017ekou a\u017e troch metrov dosahoval ve\u013ekos\u0165 dne\u0161n\u00e9ho nelietav\u00e9ho vt\u00e1ka emu. \u017dil vo vrchnej kriede (asi pred 84 a\u017e 75 Ma) na \u00fazem\u00ed dne\u0161n\u00e9ho Mongolska (p\u00fa\u0161\u0165 Gobi). Jeho jedin\u00fd druh je Citipati osmolskae.[1]\nOpis\nCitipati patril medzi ve\u013ek\u00e9 a vyspel\u00e9 Oviraptorosauria. Mal \u013eahko stavan\u00e9 telo, mal\u00fa, pomerne kr\u00e1tku hlavu s n\u00edzkym kosten\u00fdm hrebe\u0148om podobn\u00fdm ak\u00fd m\u00e1 dne\u0161n\u00fd kazu\u00e1r a zvl\u00e1\u0161tne tvarovan\u00fdm zob\u00e1kom, ktor\u00fd pravdepodobne sl\u00fa\u017eil na otv\u00e1ranie schr\u00e1nok m\u00e4kk\u00fd\u0161ov alebo l\u00e1manie \u0161krup\u00edn vajec. Disponoval na terop\u00f3da pomerne dlh\u00fdm krkom, av\u0161ak skr\u00e1ten\u00fdm chvostom. Trojprst\u00e9 predn\u00e9 kon\u010datiny boli dlh\u00e9, nie v\u0161ak tak dlh\u00e9 ako zadn\u00e9 kon\u010datiny, ktor\u00e9 sl\u00fa\u017eili na ch\u00f4dzu. Ke\u010f\u017ee bol pr\u00edbuzn\u00fdm rodu Caudipteryx, u ktor\u00e9ho sa n\u00e1m zachovali odtla\u010dky peria, je ve\u013emi pravdepodobn\u00e9, \u017ee aj on disponoval podobn\u00fdm operen\u00edm.\nPozostatky\nRod Citipati je zn\u00e1my z dobr\u00fdch pozostatkov zah\u0155\u0148aj\u00facich kompletn\u00fa kostru a pozostatky nieko\u013ek\u00fdch jedincov. Jeden z nich, disponuj\u00faci vysok\u00fdm kosten\u00fdm hrebe\u0148om, bol p\u00f4vodne raden\u00fd do rodu Oviraptor, pri\u010dom v\u00e4\u010d\u0161ina rekon\u0161trukci\u00ed Oviraptora je zalo\u017een\u00e1 pr\u00e1ve na tomto jedincovi. Nesk\u00f4r sa v\u0161ak uk\u00e1zalo, \u017ee je od Oviraptora op\u00edsan\u00e9ho na z\u00e1klade menej kompletn\u00fdch pozostatkov odli\u0161n\u00fd. Je pravdepodobn\u00e9, \u017ee v r\u00e1mci rodu Citipati tento jedinec zastupuje vlastn\u00fd druh, mo\u017eno dokonca osobitn\u00fd rod.\nZn\u00e1me s\u00fa aj skameneliny jedincov, ktor\u00e9 zahynuli v poz\u00edcii sedenia na vajciach podobne ako dne\u0161n\u00e9 vt\u00e1ky. Niektor\u00e9 takto zachovan\u00e9 jedince sa dostali do povedomia verejnosti e\u0161te sk\u00f4r, ako boli ofici\u00e1lne prip\u00edsan\u00e9 rodu Citipati a boli tak nezriedka chybne prip\u00edsan\u00e9 rodu Oviraptor.\nGal\u00e9ria\nFos\u00edlia jedinca z rodu Citipati na hniezde so zn\u00e1\u0161kou vajec v American Museum of Natural History (slov. Americkom pr\u00edrodovednom m\u00fazeu)\nSkamenen\u00e9 vajce s kostrou embrya\nReferencie\n\u2191 CLARK, J. M., NORELL, M. A., BARSBOLD, R.. Two new oviraptorids (Theropoda:Oviraptorosauria), upper Cretaceous Djadokhta Formation, Ukhaa Tolgod, Mongolia. Journal of Vertebrate Paleontology, 2001, ro\u010d. 21, \u010d\u00eds. 2, s. 209 84 \u2013 213.\nZdroj: \u201ehttps://sk.wikipedia.org/w/index.php?title=Citipati&oldid=6991211\u201c\nKateg\u00f3rie:\nOviraptorosauria\nKriedov\u00e9 dinosaury\nDinosaury z \u00c1zie\nSkryt\u00e9 kateg\u00f3rie:\nPort\u00e1l:Biol\u00f3gia/Zapojen\u00e9 \u010dl\u00e1nky\nPort\u00e1l:Vedy o Zemi/Zapojen\u00e9 \u010dl\u00e1nky\nD\u00e1tum a \u010das poslednej \u00fapravy tejto str\u00e1nky: 28. febru\u00e1r 2020, 21:42.", "metadata": {"source": "data\\Citipati.txt"}, "type": "Document"}}