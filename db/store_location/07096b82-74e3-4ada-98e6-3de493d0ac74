{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Tomuto \u010dl\u00e1nku alebo sekcii ch\u00fdbaj\u00fa odkazy na spo\u013eahliv\u00e9 zdroje, m\u00f4\u017ee preto obsahova\u0165 inform\u00e1cie, ktor\u00e9 je potrebn\u00e9 e\u0161te overi\u0165.\nPom\u00f4\u017ete Wikip\u00e9dii a dopl\u0148te do \u010dl\u00e1nku cit\u00e1cie, odkazy na spo\u013eahliv\u00e9 zdroje.\nDvoj\u0161pir\u00e1la DNA \u2013 replik\u00e1cia\nHuman Genome Project (HGP) (slov. Projekt \u013eudsk\u00e9ho gen\u00f3mu) bol medzin\u00e1rodn\u00fd vedeck\u00fd v\u00fdskumn\u00fd projekt s hlavn\u00fdm cie\u013eom ur\u010di\u0165 poradie chemick\u00fdch b\u00e1z, ktor\u00e9 tvoria DNA a identifikova\u0165 a zmapova\u0165 pribli\u017ene 20 000 \u2013 25 000 g\u00e9nov \u013eudsk\u00e9ho gen\u00f3mu z fyzik\u00e1lneho a funk\u010dn\u00e9ho poh\u013eadu. Prv\u00e9 v\u00fdsledky boli spr\u00edstupnen\u00e9 v roku 2000 skupinou Genome Bioinformatics Group patriacej pod Kalifornsk\u00fa univerzitu v Santa Cruz (angl. University of California, Santa Cruz, skratka UCSC), zlo\u017eenou Jimom Kentom (\u0161tudentom, nesk\u00f4r absolventom UCSC molekul\u00e1rnej, bunkovej a v\u00fdvojovej biol\u00f3gie), Patrickom Gavinom, Terrencom Fureym a Davidom Kulpom.\nProjekt bol zo za\u010diatku veden\u00fd Jamesom D. Watsonom z Americk\u00e9ho n\u00e1rodn\u00e9ho in\u0161tit\u00fatu zdravia. Pracovn\u00e1 verzia v\u00fdsledkov bola spr\u00edstupnen\u00e1 v roku 2000 a \u00fapln\u00e1 v roku 2003 s t\u00fdm, \u017ee \u010fal\u0161ie anal\u00fdzy bud\u00fa e\u0161te zverejnen\u00e9. Paraleln\u00fd projekt popri vl\u00e1dnom projekte rozbehla spolo\u010dnos\u0165 Celera. V\u00e4\u010d\u0161ina vl\u00e1dou financovan\u00e9ho sekvenovania bola uskuto\u010dnen\u00e1 na univerzit\u00e1ch a v\u00fdskumn\u00fdch centr\u00e1ch v Spojen\u00fdch \u0161t\u00e1toch, Spojenom kr\u00e1\u013eovstve, Japonsku, Franc\u00fazsku, Nemecku, \u010c\u00edne, Kanade a Novom Z\u00e9lande. Mapovanie \u013eudsk\u00fdch g\u00e9nov je d\u00f4le\u017eit\u00fdm krokom v procese v\u00fdvoja liekov a \u010fal\u0161\u00edch aspektoch zdravotnej starostlivosti.\nZatia\u013e \u010do hlavn\u00fdm cie\u013eom projektu je porozumie\u0165 genetick\u00e9mu zlo\u017eeniu \u013eudsk\u00e9ho druhu, okrem \u013eud\u00ed sa zameral aj na niektor\u00e9 \u010fal\u0161ie organizmy, ako Escherichia coli, ovocn\u00e1 mu\u0161ka, a laborat\u00f3rne my\u0161i. Dodnes zost\u00e1va jedn\u00fdm z najv\u00e4\u010d\u0161\u00edch projektov modernej vedy zameran\u00fdch na jeden cie\u013e.\nProjekt \u013eudsk\u00e9ho gen\u00f3mu bol p\u00f4vodne zameran\u00fd na mapovanie nukleotidov obsiahnut\u00fdch v haploidnej sade \u013eudsk\u00e9ho gen\u00f3mu (viac ako tri miliardy). Nieko\u013eko skup\u00edn ozn\u00e1milo snahu roz\u0161\u00edri\u0165 ho o diploidn\u00fa sadu \u013eudsk\u00e9ho gen\u00f3mu, vr\u00e1tane International HapMap Project, Applied Biosystems, Perlegen, Illumina, JCVI, Personal Genome Project a Roche-454.\nGen\u00f3m ka\u017ed\u00e9ho jedinca (s v\u00fdnimkou identick\u00fdch dvoj\u010diat a klonovan\u00fdch organizmov) je unik\u00e1tny. Mapovanie \u013eudsk\u00e9ho gen\u00f3mu preto zah\u0155\u0148alo sekvenovanie viacer\u00fdch variantov ka\u017ed\u00e9ho g\u00e9nu. Projekt ne\u0161tudoval kompletn\u00fa DNA nach\u00e1dzaj\u00facu sa v \u013eudsk\u00fdch bunk\u00e1ch. Niektor\u00e9 oblasti, v ktor\u00fdch je s\u00fastreden\u00fd heterochromat\u00edn (asi 8% z celkov\u00e9ho gen\u00f3mu), zost\u00e1vaj\u00fa nezosekvenovan\u00e9.\nZdroj\nTento \u010dl\u00e1nok je \u010diasto\u010dn\u00fd alebo \u00fapln\u00fd preklad \u010dl\u00e1nku Human Genome Project na anglickej Wikip\u00e9dii.\nTento \u010dl\u00e1nok t\u00fdkaj\u00faci sa biol\u00f3gie je zatia\u013e \u201ev\u00fdhonok\u201c. Pom\u00f4\u017e Wikip\u00e9dii t\u00fdm, \u017ee ho dopln\u00ed\u0161 a roz\u0161\u00edri\u0161.\nZdroj: \u201ehttps://sk.wikipedia.org/w/index.php?title=Human_Genome_Project&oldid=5976474\u201c\nKateg\u00f3rie:\nBiologick\u00e9 v\u00fdhonky\nGenetika\nSkryt\u00e1 kateg\u00f3ria:\nWikip\u00e9dia:Ch\u00fdbaj\u00face referencie\nD\u00e1tum a \u010das poslednej \u00fapravy tejto str\u00e1nky: 7. marec 2015, 15:43.", "metadata": {"source": "data\\Human_Genome_Project.txt"}, "type": "Document"}}