{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Tomuto \u010dl\u00e1nku alebo sekcii ch\u00fdbaj\u00fa odkazy na spo\u013eahliv\u00e9 zdroje, m\u00f4\u017ee preto obsahova\u0165 inform\u00e1cie, ktor\u00e9 je potrebn\u00e9 e\u0161te overi\u0165.\nPom\u00f4\u017ete Wikip\u00e9dii a dopl\u0148te do \u010dl\u00e1nku cit\u00e1cie, odkazy na spo\u013eahliv\u00e9 zdroje.\n\u0160ok je \u0165a\u017ek\u00fd stav, ktor\u00fd bezprostredne ohrozuje \u017eivot. Vyzna\u010duje sa zn\u00ed\u017een\u00fdm z\u00e1sobovan\u00edm org\u00e1nov krvou. Postupne zlyh\u00e1va funkcia jednotliv\u00fdch org\u00e1nov a s\u00fastav org\u00e1nov. Ohrozuje funkciu tzv. \u017eivotne d\u00f4le\u017eit\u00fdch org\u00e1nov.\nRozdelenie\nKardiog\u00e9nny \u0161ok\nVznik\u00e1 ak srdce nedok\u00e1\u017ee udr\u017ea\u0165 min\u00fatov\u00fd v\u00fddaj krvi, t. j. ke\u010f zlyh\u00e1 ako pumpa. Pri zn\u00ed\u017een\u00ed min\u00fatov\u00e9ho v\u00fddaja sa zapoja obrann\u00e9 mechanizmy. Najd\u00f4le\u017eitej\u0161\u00edm je z\u00fa\u017eenie mal\u00fdch arteriol- ich generalizovan\u00e1 vazokonstrikcia. Niekedy je tento mechanizmus ne\u00fa\u010dinn\u00fd a preto sa pod\u00e1vaj\u00fa vazokonstrikn\u00e9 lieky a ak sa t\u00e1to lie\u010dba pre\u017eenie, je potrebn\u00e9 poda\u0165 vazodilata\u010dn\u00e9 lieky. Ak sa nepodar\u00ed udr\u017ea\u0165 min\u00fatov\u00fd objem srdca, do jednotliv\u00fdch org\u00e1nov sa nedostane krv a nastane rozvrat vn\u00fatorn\u00e9ho prostredia a n\u00e1sledne smr\u0165.\nHypovolemick\u00fd \u0161ok\nVznik\u00e1:\npri strate krvi (pri krv\u00e1can\u00ed do telov\u00fdch dut\u00edn, vonkaj\u0161ie krv\u00e1canie)\npri strate plazmy (pop\u00e1leniny)\npri strate telov\u00fdch tekut\u00edn (\u0165a\u017ek\u00e1 dehydrat\u00e1cia)\nStrata tekut\u00edn ni\u017e\u0161ia, ako 10 % ich celkov\u00e9ho objemu sa spravidla neprejav\u00ed. Ak ch\u00fdba 30-60 % tekut\u00edn, rozv\u00edja sa \u0165a\u017ek\u00fd \u017eivot ohrozuj\u00faci hypovolemick\u00fd \u0161ok. Redukcia objemu nad 60 % sa rovn\u00e1 smrti. Organizmus sa sna\u017e\u00ed nedostatok tekut\u00edn nahradi\u0165 a preto nastane vasokonstrikcia na \u00fakor ostatn\u00fdch org\u00e1nov.\nSeptick\u00fd \u0161ok\nBakteriotoxick\u00fd \u0161ok vznik\u00e1 pri sepse gramnegat\u00edvnymi mikroorganizmami. Pri ich rozpade sa uvo\u013e\u0148uje mno\u017estvo toxick\u00fdch l\u00e1tok, ktor\u00e9 sa dostan\u00fa do krvn\u00e9ho obehu. Sp\u00f4sobuj\u00fa vazodilat\u00e1ciu a t\u00fdm navodia pr\u00edznaky \u0161oku v tele.\nKlinick\u00fd obraz\nneuropsychick\u00e9 zmeny: nepokoj, zm\u00e4tenos\u0165, apatia, ospalos\u0165 a\u017e k\u00f3ma\nzmeny na ko\u017ei: pacient je bled\u00fd, m\u00e1 chladn\u00fa a spoten\u00fa ko\u017eu, niekedy aj perif\u00e9rna cyan\u00f3za\nzmeny krvn\u00e9ho tlaku: hl. n\u00e1lezom pri \u0161oku je n\u00edzky tlak, niekedy nie je merate\u013en\u00fd be\u017en\u00fdm sp\u00f4sobom, pr\u00edznakom je aj zmen\u0161enie rozdielu medzi systolick\u00fdm a diastolick\u00fdm tlakom.\nzmeny pulzu: pulz je v\u00e4\u010d\u0161inou plytk\u00fd, r\u00fdchly, nitkovit\u00fd a niekedy nehmatn\u00fd\nzmeny d\u00fdchania: spravidla pacient hyperventiluje\nZdroj: \u201ehttps://sk.wikipedia.org/w/index.php?title=\u0160ok_(medic\u00edna)&oldid=7087188\u201c\nKateg\u00f3rie:\nPatofyziol\u00f3gia\nPrv\u00e1 pomoc\nUrgentn\u00e9 stavy\nZranenia\nSkryt\u00e1 kateg\u00f3ria:\nWikip\u00e9dia:Ch\u00fdbaj\u00face referencie\nD\u00e1tum a \u010das poslednej \u00fapravy tejto str\u00e1nky: 12. september 2020, 16:33.", "metadata": {"source": "data\\\u0160ok_(medic\u00edna).txt"}, "type": "Document"}}