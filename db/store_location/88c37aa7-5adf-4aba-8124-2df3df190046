{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Strn\u00e1dka oby\u010dajn\u00e1\nSam\u010dek\nStupe\u0148 ohrozenia\n(glob\u00e1lne[1], na Slovensku[2])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathae)\nRad (ordo) spevavce (Passeriformes)\n\u010ce\u013ea\u010f (familia) strn\u00e1dkovit\u00e9 (Emberizidae)\nRod (genus) strn\u00e1dka (Emberiza)\nDruh (species) strn\u00e1dka oby\u010dajn\u00e1 (E. citrinella)\nVedeck\u00fd n\u00e1zov\nEmberiza citrinella\nLinnaeus, 1758\nSynonym\u00e1\nstrn\u00e1dka \u017elt\u00e1\nMapa roz\u0161\u00edrenia strn\u00e1dky oby\u010dajnej\nHniezdiaca, v\u00fdskyt v letnom obdob\u00ed\nHniezdiaca, celoro\u010dn\u00fd v\u00fdskyt\nNehniezdiaca\nIntrodukovan\u00e1, celoro\u010dn\u00fd v\u00fdskyt\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nEmberiza citrinella\nStrn\u00e1dka oby\u010dajn\u00e1 alebo strn\u00e1dka \u017elt\u00e1[3] (lat. Emberiza citrinella) je spevavec a patr\u00ed do \u010de\u013eadi strn\u00e1dkovit\u00e9. Vyskytuje sa na celom \u00fazem\u00ed Slovenska a\u017e po horn\u00fa hranicu lesa (Belianske Tatry 1 570 m n. m.).[4] Pod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov strn\u00e1dka oby\u010dajn\u00e1 patr\u00ed medzi najmenej ohrozen\u00e9 druhy, celkov\u00e1 popul\u00e1cia kles\u00e1 z d\u00f4vodu ni\u010denia biotopov a zn\u00ed\u017eenia v\u00fdmery obiln\u00edn, v rokoch 1980 \u2013 2013 bol u eur\u00f3pskej popul\u00e1cii zaznamenan\u00fd mierny pokles.[1]\nOpis\nStrn\u00e1dka oby\u010dajn\u00e1 meria 16 \u2013 16,5 cm[5][6] a v\u00e1\u017ei 25 \u2013 31 g.[7]\nSam\u010dek m\u00e1 citr\u00f3novo\u017elt\u00fa hlavu a spodok tela.[6] Na hlave m\u00e1 nieko\u013eko olivov\u00fdch p\u00e1sov.[7] Kostr\u010d m\u00e1 ga\u0161tanovohned\u00fa.[6][7] Chrb\u00e1t je hned\u00fd s tmav\u0161\u00edmi \u010diarkami, hned\u00e1 prech\u00e1dza aj na hru\u010f a boky tela. Chvost je tmav\u00fd so svetlej\u0161\u00edmi okrajmi.[7][6].\nSami\u010dka a ml\u00e1\u010fat\u00e1 nemaj\u00fa tak\u00e9 v\u00fdrazn\u00e9 farby, \u017elt\u00e1 je sk\u00f4r b\u00e9\u017eov\u00e1 a hru\u010f je silnej\u0161\u00ede p\u00e1skovan\u00e1.[6] Sami\u010dka nem\u00e1 e\u0161te prv\u00fa zimu \u017elt\u00fa farbu, sk\u00f4r sivob\u00e9\u017eov\u00fa a olivovohned\u00fa.[5]\nHlas\nSpev\n3 s\nSpev strn\u00e1dky oby\u010dajnej je r\u00fdchly, opakovan\u00e9 vysok\u00e9 t\u00f3ny kon\u010diace melancholick\u00fdm z\u00e1verom \"ci-ci-ci-ci-ci-c\u00fc\u00fc\", v\u00e1benie znie ako \"\u010dri-\u010dre\".[6][5]\nV\u00fdskyt a stav na Slovensku\nOb\u00fdva otvoren\u00fa krajinu s rozstr\u00fasen\u00fdmi stromami a krovinami, l\u00faky, pasienky, mladiny v lese, okraje potokov, p\u00e1sy stromov.[7][4]\nOdhadovan\u00fd po\u010det hniezdiacich p\u00e1rov je 800 000 - 1 500 000, zimuj\u00facich jedincov 800 000 - 1 500 000. Ve\u013ekos\u0165 popul\u00e1cie i \u00fazemie na ktorom sa vyskytuje s\u00fa stabiln\u00e9, maxim\u00e1lna zmena do 20%. Ekosozologick\u00fd status v rokoch 1995[4], 1998[4] a 2001[8] \u017eiadny. V roku 2014 LC - menej dotknut\u00fd.[2][9][10] Pod\u013ea eur\u00f3pskeho ochran\u00e1rskeho statusu patr\u00ed do SPEC4, teda medzi druhy, ktor\u00fdch glob\u00e1lne popul\u00e1cie s\u00fa hlavne v Eur\u00f3pe a maj\u00fa vyhovuj\u00faci ochran\u00e1rsky status (S).[4]\nHniezdenie\nKu koncu zimy sa k\u0155dliky rozpadn\u00fa na p\u00e1ry. Hniezdo stavia sami\u010dka, b\u00fdva na zemi (v\u00fdnimo\u010dne vy\u0161\u0161ie) pod kr\u00edkom, pri kameni, na svahu jarkov, na okraji lesa.[7][6] Stavia ho zo stebiel tr\u00e1v, byl\u00edn, korienkov a l\u00edstia. Vo vn\u00fatri pou\u017eije aj srs\u0165. Hniezdia 2 kr\u00e1t do roka, prv\u00e9 hniezdenie b\u00fdva v mesiacoch apr\u00edl, m\u00e1j a j\u00fan, druh\u00e9 v j\u00fani, j\u00fali a\u017e v auguste. V n\u00e1sade b\u00fdva 3 - 5 vajec. Vaj\u00ed\u010dka maj\u00fa tmav\u00e9 \u010diarky, bodky a siv\u00e9 \u0161kvrny na svetlom podklade s r\u00f4znymi odtie\u0148mi \u010dervenej, ru\u017eovej i modrej. Po znesen\u00ed posledn\u00e9ho vaj\u00ed\u010dka za\u010d\u00edna inkub\u00e1cia. Na zn\u00e1\u0161ke sed\u00ed hlavne sami\u010dka, ob\u010das ju vystrieda i sam\u010dek. Zahrievanie vaj\u00ed\u010dok trv\u00e1 12 - 14 dn\u00ed a to\u013eko isto aj k\u0155menie ml\u00e1\u010fat na hniezde. Obaja rodi\u010dia nosia potravu aj nieko\u013eko dn\u00ed potom, \u010do e\u0161te nelietav\u00e9 mlad\u00e9 opustia hniezdo.[7]\nPotrava\n\u017div\u00ed sa hlavne r\u00f4znymi semienkami a najm\u00e4 v \u010dase rozmno\u017eovania tie\u017e hmyzom, ktor\u00fdm k\u0155mia ml\u00e1\u010fat\u00e1.[5][7]\nOchrana\nJe z\u00e1konom chr\u00e1nen\u00e1, spolo\u010densk\u00e1 hodnota je 500 \u20ac (Vyhl\u00e1\u0161ka M\u017dP \u010d. 170/2021).[11] Druh je zaraden\u00fd do Bernsk\u00e9ho dohovoru (Pr\u00edloha II).[12]\nGal\u00e9ria\nKompoz\u00edcia\nSami\u010dka.\nNem\u00e1 tak\u00fa v\u00fdrazn\u00fa \u017elt\u00fa farbu ako sam\u010dek.\nVaj\u00ed\u010dka v hniezde\nReferencie\n\u2191 a b IUCN Red list 2021.2. Pr\u00edstup 1. novembra 2021.\n\u2191 a b Demko M., Kri\u0161t\u00edn A. & Pa\u010denovsk\u00fd S. 2014: \u010cerven\u00fd zoznam vt\u00e1kov Slovenska. SOS/BirdLife Slovensko, 52 pp. [online]. vtaky.sk, 2014, [cit. 2018-03-03]. Dostupn\u00e9 online.\n\u2191 KOVALIK, Peter, et al. Slovensk\u00e9 men\u00e1 vt\u00e1kov [online]. Bratislava: SOS/BirdLife Slovensko, 2010 (2016), rev. 2016-10-23, [cit. 2016-11-06]. Dostupn\u00e9 online.\n\u2191 a b c d e DANKO, \u0160tefan; DAROLOV\u00c1, Al\u017ebeta; KRI\u0160T\u00cdN, Anton, et al. Roz\u0161\u00edrenie vt\u00e1kov na Slovensku. Bratislava : Veda, 2002. (kap. Strn\u00e1dka oby\u010dajn\u00e1, str. 630 \u2013 631, Kri\u0161t\u00edn, A.). ISBN 80-224-0714-3.\n\u2191 a b c d JONSSON, Lars. Die V\u00f6gel Europas und des Mittelmeerraumes. Stuttgart : Franckh-Kosmos, 1992. ISBN 3-440-06357-7. (po nemecky)\n\u2191 a b c d e f g PETERSON, R. T.; MOUNTFORT, G.; HOLLOM, P. A. D.. Eur\u00f3pa madarai. Budapest : Gondolat, 1986. ISBN 978-80-7234-292-1. (preklad do ma\u010far\u010diny)\n\u2191 a b c d e f g h FERIANC, Osk\u00e1r. Vt\u00e1ky Slovenska 2. Bratislava : Veda, 1979.", "metadata": {"source": "data\\Strn\u00e1dka_oby\u010dajn\u00e1.txt"}, "type": "Document"}}