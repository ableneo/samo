{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Existuje nieko\u013eko povier t\u00fdkaj\u00facich sa kastr\u00e1cie ma\u010diek a koc\u00farov. Hovor\u00ed sa, \u017ee ma\u010dka zlenivie a stu\u010dnie a \u017ee prestane chyta\u0165 my\u0161i. Obe povery sa nezakladaj\u00fa na pravde. V pr\u00edpade, \u017ee ma\u010dka za\u010dne pribera\u0165, sta\u010d\u00ed zmeni\u0165 sp\u00f4sob k\u0155menia, pr\u00edpadne zn\u00ed\u017ei\u0165 jeho d\u00e1vky.\n\u0160\u013eachtenie ma\u010diek\nPerzsk\u00e1 ma\u010dka\nV\u010faka \u0161\u013eachteniu (plemenitbe, chovu) vzniklo ve\u013ek\u00e9 mno\u017estvo r\u00f4znych druhov ma\u010diek, ktor\u00e9 sa od seba odli\u0161uj\u00fa nielen farbou srsti, jej kvalitou, ale aj stavbou tela, povahov\u00fdmi \u010drtami, \u010di ve\u013ekos\u0165ou a farbou o\u010d\u00ed. \u0160\u013eachten\u00edm vznikaj\u00fa aj dnes nov\u00e9 plemen\u00e1.\nCielen\u00fd chov ma\u010diek si vy\u017eaduje znalosti o danom plemene, t. j. uznan\u00e9ho \u0161tandardu organiz\u00e1ciou FIFe (pr\u00edpadne in\u00fdmi organiz\u00e1ciami, v ktor\u00fdch je dan\u00e9 plemeno uznan\u00e9 napr. TICA, WCF, CFA), ale tie\u017e znalosti z genetiky a v neposlednom rade je potrebn\u00e9 by\u0165 \u010dlenom nejak\u00e9ho klubu/zv\u00e4zu chovate\u013eov (u n\u00e1s sa naz\u00fdvaj\u00fa Ob\u010dianske zdru\u017eenia a s\u00fa zdru\u017een\u00e9 pod organiz\u00e1ciou Feder\u00e1cia Felis Slovakia, ktor\u00e1 svojich \u010dlenov zastupuje pod FIFe), ktor\u00fd tie\u017e upravuje svojimi smernicami (tzv. Chovate\u013esk\u00fd poriadok) pravidl\u00e1 chovu ma\u010diek s preukazom p\u00f4vodu.\nDo chovu s\u00fa v dne\u0161nej dobe prip\u00fa\u0161\u0165an\u00e9 iba jedince zodpovedaj\u00face platn\u00e9mu \u0161tandardu. To, \u010di jedinec \u0161tandardu zodpoved\u00e1, alebo nie posudzuje v s\u00fa\u010dasnej dobe len chovate\u013e. Preto v pr\u00edpade nezodpovedn\u00e9ho chovate\u013ea m\u00f4\u017eu by\u0165 do chovu zaraden\u00e9 aj jedince nezodpovedaj\u00face \u0161tandardu plemena. Feder\u00e1cia Felis Slovakia (ako jedin\u00fd z\u00e1stupca svetov\u00fdch organiz\u00e1ci\u00ed zdru\u017een\u00fdch vo WCC a p\u00f4sobiacich aj na Slovensku) vo svojom chovate\u013eskom poriadku uklad\u00e1 chovate\u013eovi ur\u010dit\u00e9 pr\u00e1va a povinnosti, \u0161pecifikuje z\u00e1sady plemenitby dan\u00e9ho plemena, ktor\u00e9 chovate\u013e mus\u00ed dodr\u017eiava\u0165 a tie\u017e ur\u010duje podmienky, za ktor\u00fdch je mo\u017en\u00e9 jedinca uchovni\u0165 (v s\u00fa\u010dasnej dobe kontroluje len jeho zdravotn\u00fd stav). Na dodr\u017eiavanie platn\u00fdch predpisov dohliada Ob\u010dianske zdru\u017eenie, ktor\u00e9ho je chovate\u013e \u010dlenom. Dokumenty, ich \u00faplnos\u0165 a spr\u00e1vnos\u0165 (zdravotn\u00e9 h\u013eadisko, rodokme\u0148, genetika) kontroluje Slovensk\u00e1 plemenn\u00e1 kniha FFS Archivovan\u00e9 2019-08-07 na Wayback Machine ( pom\u00e1ha chovate\u013eom a dohliada na ich chovate\u013esk\u00fa \u010dinnos\u0165). Chovate\u013e sa m\u00f4\u017ee dobrovo\u013ene z\u00fa\u010dast\u0148ova\u0165 vzdel\u00e1vania formou r\u00f4znych webin\u00e1rov, semin\u00e1rov. Chovate\u013e sa m\u00f4\u017ee, ale nemus\u00ed so svojimi jedincami z\u00fa\u010dast\u0148ova\u0165 v\u00fdstav ma\u010diek.\n\u010coraz \u010dastej\u0161ie sa hovor\u00ed o tzv. t\u00fdran\u00ed chovom, kedy sa u zvierat pre\u0161\u013each\u0165uj\u00fa niektor\u00e9 fyziologick\u00e9 znaky do takej miery, \u017ee im znemo\u017e\u0148uj\u00fa norm\u00e1lny \u017eivot. Ide napr\u00edklad o perzsk\u00e9 a exotick\u00e9 ma\u010dky, ktor\u00e9 maj\u00fa kv\u00f4li zdeformovan\u00e9mu nosu a tlame d\u00fdchacie probl\u00e9my, \u010dasto sa u nich vyskytuj\u00fa ko\u017en\u00e9 ochorenia a s\u00fa n\u00e1chyln\u00e9 na nebezpe\u010dn\u00e9 ochorenie obli\u010diek, tzv. PKD (Polycystic Kidney Disease = polycystick\u00e9 ochorenie obli\u010diek). \u017diadna pr\u00e1vna norma zatia\u013e tak\u00fato formu t\u00fdrania zvierat presne nedefinuje a je preto na ob\u010dianskych zdru\u017eeniach zdru\u017euj\u00facich chovate\u013eov, aby sa s t\u00fdmto probl\u00e9mom vyrovnali.\nGenetika ma\u010diek\nBiele ma\u010diatko s r\u00f4znofarebn\u00fdmi o\u010dami.\nChovatelia ma\u010diek potrebuj\u00fa ma\u0165 pre svoju \u010dinnos\u0165 aspo\u0148 z\u00e1kladn\u00fa znalos\u0165 z\u00e1konov dedi\u010dnosti. Tieto znalosti vyu\u017eije pri ur\u010dovan\u00ed \"v\u00fdsledkov\" svojho chovu, \u010di\u017ee vie predbe\u017ene ur\u010di\u0165, ak\u00e9 jedince sa zo spojenia dan\u00fdch jedincov m\u00f4\u017eu vznikn\u00fa\u0165. Chovate\u013eov najviac zauj\u00edma sfarbenie srsti ma\u010diatok, genetika je v\u0161ak d\u00f4le\u017eit\u00e1 aj kv\u00f4li predch\u00e1dzaniu r\u00f4znym zn\u00e1mym dedi\u010dn\u00fdm chorob\u00e1m.\nSfarbenie srsti ma\u010diek vznik\u00e1 odrazom svetla od mal\u00fdch pigmentovan\u00fdch \u010diasto\u010diek, ktor\u00e9 sa nach\u00e1dzaj\u00fa v chlpoch. Tieto pigmentov\u00e9 \u010diasto\u010dky sa naz\u00fdvaj\u00fa melan\u00edny. M\u00f4\u017eu ma\u0165 r\u00f4znu ve\u013ekos\u0165 aj tvar, by\u0165 zoskupen\u00e9, alebo vo\u013ene rozprestren\u00e9 po celej d\u013a\u017eke chlpu. U ma\u010diek rozozn\u00e1vame dva z\u00e1kladn\u00e9 melan\u00edny \u2013 phaoemelan\u00edn (zafarbuje srs\u0165 do \u010dervena) a eumelan\u00edn (zafarbuje srs\u0165 do \u010dierna).\n\u0160\u013eachten\u00edm vzniklo ve\u013ek\u00e9 mno\u017estvo mut\u00e1ci\u00ed, pri ktor\u00fdch menia melan\u00edny nielen svoj tvar, ale aj umiestnenie, \u010di tvorbu zhlukov. \u010cierna farba potom vyzer\u00e1 ako \u010dokol\u00e1dov\u00e1 alebo \u0161koricov\u00e1. P\u00f4soben\u00edm riediaceho g\u00e9nu (dilution, skratka dd) z \u010diernej vznik\u00e1 modr\u00e1 (napr. u kart\u00fazskych ma\u010diek), z \u010dokol\u00e1dovej lilav\u00e1, zo \u0161koricovej plav\u00e1 a z \u010dervenej kr\u00e9mov\u00e1. V roku 1974 vedci objavili \u010fal\u0161\u00ed riediaci g\u00e9n, g\u00e9nov\u00fd modifik\u00e1tor (dilution modifier, skratka Dm). Tento men\u00ed modr\u00fa, lilav\u00fa a plav\u00fa na karamelov\u00fa a kr\u00e9mov\u00fa na brosky\u0148ov\u00fa (aprikotov\u00fa).\nProblematiku farieb komplikuje aj biela farba, ktor\u00fa riadi nieko\u013eko g\u00e9nov. Srs\u0165 bielych ma\u010diek neobsahuje \u017eiadny pigment. U bielych ma\u010diek predov\u0161etk\u00fdm s modr\u00fdmi o\u010dami sa vyskytuje hluchota a seri\u00f3zni chovatelia nech\u00e1vaj\u00fa svoje zvierat\u00e1 otestova\u0165 audiometrick\u00fdm testom u veterin\u00e1ra.\nFarba srsti sa via\u017ee tie\u017e na pohlavie (napr\u00edklad \u010derven\u00e1 farba alebo korytna\u010dinov\u00e9 sfarbenie).\nChoroby\nNeinfek\u010dn\u00e9 choroby\nNeinfek\u010dn\u00e9 choroby s\u00fa tak\u00e9 choroby, ktor\u00e9 vznikaj\u00fa p\u00f4soben\u00edm vonkaj\u0161ieho prostredia alebo stravy na organizmus, pr\u00edpadne ich sp\u00f4sobuje inv\u00e1zia mikroorganizmov. Medzi neinfek\u010dn\u00e9 choroby zara\u010fujeme tie\u017e vroden\u00e9 chyby a poruchy. Nie s\u00fa n\u00e1kazliv\u00e9.\nMedzi naj\u010dastej\u0161ie neinfek\u010dn\u00e9 ochorenia ma\u010diek patria:\notrava\nz\u00e1pcha\nkrivica\nz\u00e1pal zvukovodu\nz\u00e1pal pe\u010dene\nmo\u010dov\u00e9 kamene\nz\u00e1pal obli\u010diek\nz\u00e1pal p\u013e\u00fac", "metadata": {"source": "data\\Ma\u010dka_dom\u00e1ca.txt"}, "type": "Document"}}