{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Najp\u00f4vodnej\u0161ia vej\u00e1rovit\u00e1 \u017eilnatina \u2013 ginko dvojlalo\u010dn\u00e9\nBe\u017en\u00e1 perovit\u00e1 \u017eilnatina \u2013 u dvojkl\u00ed\u010dnolistov\u00fdch najbe\u017enej\u0161ia\n\u017dilnatina (venatio), niekedy naz\u00fdvan\u00e1 nervat\u00fara, je syst\u00e9m ciev (\u017eiliek) v listoch rastl\u00edn nadv\u00e4zuj\u00faci na stopku. Ich \u00falohou je priv\u00e1dza\u0165 \u017eiviny a mechanicky spev\u0148ova\u0165 list, vytv\u00e1ra jeho rebrovanie. S\u00fa \u010dasto vystu\u017een\u00e9 sklerench\u00fdmom. Ovplyv\u0148uje tvar \u010depele a je d\u00f4le\u017eit\u00fdm vodidlom pri rozli\u0161ovan\u00ed listov.\nOpis\nVe\u013ea listov je \u017eilnatinou prest\u00fapen\u00fdch \u00faplne. \u017dilnatinou, t.j. cievnymi zv\u00e4zkami vodiv\u00e9ho rastlinn\u00e9ho pletiva, s\u00fa \u017eiviny rozn\u00e1\u0161an\u00e9 omnoho r\u00fdchlej\u0161ie, ne\u017e priamo medzi bunkami. Zo stonky ved\u00fa do listu miner\u00e1lne l\u00e1tky a v opa\u010dnom smere sa odv\u00e1dzaj\u00fa asimil\u00e1ty (sacharidy). \u010casto mo\u017eno poh\u013eadom rozl\u00ed\u0161i\u0165 hlavn\u00e9 rebro a postrann\u00e9 \u017eilky r\u00f4zneho radu. Prim\u00e1rne, hlavn\u00e9 \u017eilky b\u00fdvaj\u00fa niekedy prepojen\u00e9 komisur\u00e1lnymi \u017eilkami (napr. pri lipnicovit\u00fdch (Poaceae), sekund\u00e1rne \u017eilky vy\u0161\u0161ej \u00farovne s\u00fa prepojen\u00e9 anastomozn\u00fdmi spojkami. Kone\u010dn\u00e9 rozvetvenie v jemn\u00fdch \u017eilk\u00e1ch je ve\u013emi zjednodu\u0161en\u00e9 a obsahuje \u010dasto len tracheidy, ktor\u00e9 kon\u010dia slepo.\n\u0160trukt\u00fara jemn\u00fdch \u017eiliek medzi rebrami, vytvoren\u00fdmi prim\u00e1rnymi a sekund\u00e1rnymi \u017eilkami, je zlo\u017een\u00e1 zo siete mnohouholn\u00edkovit\u00fdch \u010dast\u00ed ve\u013emi rozli\u010dn\u00e9ho tvaru. Ak vytv\u00e1raj\u00fa \u017eilky vy\u0161\u0161\u00edch radov hust\u00fa sie\u0165, hovor\u00edme o sie\u0165ovitej \u017eilnatine.\nPod\u013ea pr\u00edtomnosti a n\u00e1padnosti \u017eiliek mo\u017eno listy rozdeli\u0165 na:\nbez\u017eiln\u00e9 \u2013 napr. drobu\u013eka (Wolffia)\nskryto\u017eiln\u00e9 \u2013 napr. tu\u010dnolistovit\u00e9 (Crassulaceae)\njedno\u017eiln\u00e9 \u2013 napr. ihli\u010dnany (Pinopsida)\nviac\u017eiln\u00e9 \u2013 v\u00e4\u010d\u0161ina krytosemenn\u00fdch (Magnoliophyta)[1][2][3]\nRozdelenie[4]\nVo v\u0161eobecnej praxi sa jednotliv\u00e9 druhy \u017eilnat\u00edn odli\u0161uj\u00fa a s\u00fa pomenovan\u00e9 pod\u013ea usporiadania hlavn\u00fdch \u017eiliek. Neexistuje typ \u017eilnatiny, ktor\u00fd je presne priraden\u00fd jednokl\u00ed\u010dnolistov\u00fdm alebo dvojkl\u00ed\u010dnolistov\u00fdm rastlin\u00e1m, existuj\u00fa len typick\u00e9. Rozde\u013euj\u00fa sa takto:\nNajp\u00f4vodnej\u0161ia\nVej\u00e1rovit\u00e1 \u017eilnatina (venatio dichotoma) \u2013 Zo stredu b\u00e1zy \u010depele listu sa rozbiehaj\u00fa \u017eilky vej\u00e1rovito usporiadan\u00e9, ktor\u00e9 sa \u010falej vej\u00e1rovito vetvia. Jednotliv\u00e9 \u017eilky nie s\u00fa navz\u00e1jom prepojen\u00e9. Je to \u017eilnatina najp\u00f4vodnej\u0161ia, vyskytuje sa u niektor\u00fdch sladi\u010dorastov a ginko dvojlalo\u010dn\u00e9ho (Ginkgo biloba).\nTejto \u017eilnatine s neprepojen\u00fdmi \u017eilkami sa hovor\u00ed otvoren\u00e1 \u017eilnatina (venatio aperta), v\u0161etky ostatn\u00e9 s\u00fa uzavret\u00e9 \u017eilnatiny (venatio conjucta).\nTypick\u00e9 pre jednokl\u00ed\u010dnolistov\u00e9\nRovnobe\u017en\u00e1 \u017eilnatina (venatio parallelodroma) \u2013 je tvoren\u00e1 nieko\u013ek\u00fdmi podobne hrub\u00fdmi \u017eilkami veden\u00fdmi takmer v celej d\u013a\u017eke ved\u013ea seba rovnobe\u017ene od b\u00e1zy \u010depele listu a\u017e po vrchol, napr. lipnicovit\u00e9 (Poaceae) a \u0161achorovit\u00e9 (Cyperaceae).\nVrcholovo s\u00fabe\u017en\u00e1 \u017eilnatina (venatio acrodroma) \u2013 je tie\u017e vytvoren\u00e1 nieko\u013ek\u00fdmi podobne hrub\u00fdmi \u017eilkami, ktor\u00e9 od b\u00e1zy \u010depele listu sa rozbiehaj\u00fa obl\u00fakovito do str\u00e1n a pred vrcholom sa op\u00e4\u0165 sp\u00e1jaj\u00fa, napr. vstava\u010dovec (Dactylorhiza)\nTypick\u00e9 pre dvojkl\u00ed\u010dnolistov\u00e9\nPerovit\u00e1 \u017eilnatina (venatio pinnata) \u2013 v osi \u010depele listu prebieha hlavn\u00e1 \u017eilka od ktorej sa na obe strany vetvia \u017eilky prim\u00e1rne, tie sa \u010falej vetvia rovnak\u00fdm sp\u00f4sobom na \u017eilky sekund\u00e1rne at\u010f., najbe\u017enej\u0161ia u dvojkl\u00ed\u010dnolistov\u00fdch rastl\u00edn.\nDla\u0148ovit\u00e1 \u017eilnatina (venatio palmata) \u2013 z takmer jedn\u00e9ho miesta pri b\u00e1ze \u010depele listu sa l\u00fa\u010dovito rozbiehaj\u00fa hlavn\u00e9 \u017eilky, ktor\u00e9 sa \u010falej vetvia, napr. javor (Acer).\nOdno\u017een\u00e1 \u017eilnatina (venatio pedata) \u2013 z jedinej hrubej \u017eilky odno\u017euje na vonkaj\u0161iu stranu v\u017edy len jedna ten\u0161ia \u017eilka napr. \u010demerica (Helleborus)[2][3][5][6]\nEvol\u00facia\n\u017dilnatina je z cel\u00e9ho listu najtrvanlivej\u0161ia \u010das\u0165, \u010dasto sa nach\u00e1dza aj pri archeologick\u00fdch n\u00e1lezoch a pom\u00e1ha sp\u00e4tne ur\u010dova\u0165 fos\u00edlne rastliny. Z n\u00e1lezov z geologick\u00e9ho obdobia spodnej kriedy mo\u017eno ur\u010di\u0165, \u017ee najp\u00f4vodnej\u0161ie listy dvojkl\u00ed\u010dnolistov\u00fdch rastl\u00edn boli jednoduch\u00e9, celokrajn\u00e9. S\u00fa\u010dasne s primit\u00edvnym dvojkl\u00ed\u010dnolistov\u00fdm typom listov boli n\u00e1jden\u00e9 aj drobn\u00e9 listy so znakmi jednokl\u00ed\u010dnolistov\u00fdch rastl\u00edn. Pokia\u013e skuto\u010dne prin\u00e1le\u017eia jednokl\u00ed\u010dnolistov\u00fdm, boli tieto l\u00ednie separovan\u00e9 minim\u00e1lne u\u017e v spodnej kriede.[3]\nGal\u00e9ria\nRovnobe\u017en\u00e1 \u017eilnatina \u2013 list psin\u010dka\nVrcholovo s\u00fabe\u017en\u00e1 \u017eilnatina \u2013 vstava\u010dovec Fuchsov\nDla\u0148ovit\u00e1 \u017eilnatina \u2013 javor horsk\u00fd\nOdno\u017een\u00e1 \u017eilnatina \u2013 \u010demerica zelen\u00e1\nReferencie\n\u2191 * \u010cERNOHORSK\u00dd, Zden\u011bk. Z\u00e1klady rostlinn\u00e9 morfologie. Praha : St\u00e1tn\u00ed pedagogick\u00e9 nakladatelstv\u00ed, 1967. (po \u010desky)\n\u2191 a b Encyklopedie rostlin \u2013 \u017eilnatina list\u016f [online]. V\u00e1clav Kub\u00ed\u010dek, [cit. 2010-11-28]. Dostupn\u00e9 online. (po \u010desky)\n\u2191 a b c Fylotaxe [online]. Jiho\u010desk\u00e1 universita v \u010cesk\u00fdch Bud\u011bjovic\u00edch, P\u0159\u00edrodov\u011bdeck\u00e1 fakulta, [cit. 2010-11-28]. Dostupn\u00e9 online. (po \u010desky)\n\u2191 Slovensk\u00e9 n\u00e1zvy \u017eilnat\u00edn s\u00fa pod\u013ea - Terminologick\u00e9ho slovn\u00edka biol\u00f3gie rastl\u00edn\n\u2191 Botanick\u00fd slovn\u00edk, \u017dilnatina [online]. Wendys, Zden\u011bk Pazdera, [cit. 2010-11-28]. Dostupn\u00e9 online. (po \u010desky)\n\u2191 Slovn\u00edk pojm\u016f [online]. Mendelova univerzita v Brn\u011b, Agronomick\u00e1 fakulta, [cit. 2010-11-28]. Dostupn\u00e9 online. (po \u010desky)\nTento \u010dl\u00e1nok je \u010diasto\u010dn\u00fd alebo \u00fapln\u00fd preklad \u010dl\u00e1nku \u017dilnatina (botanika) na \u010deskej Wikip\u00e9dii.\nZdroj: \u201ehttps://sk.wikipedia.org/w/index.php?title=\u017dilnatina_(rastlina)&oldid=5997955\u201c\nKateg\u00f3ria:\nMorfol\u00f3gia rastl\u00edn", "metadata": {"source": "data\\\u017dilnatina_(rastlina).txt"}, "type": "Document"}}