{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Druhov\u00e9 zlo\u017eenie podrastu ovplyv\u0148uje mimo in\u00e9ho aj mno\u017estvo svetla, ktor\u00e9 dopad\u00e1 a\u017e k povrchu p\u00f4dy. Pod smreky a jedle sa dost\u00e1va len 1-30 % zo v\u0161etk\u00e9ho svetla, ktor\u00e9 dopad\u00e1 na vrcholy stromov, pod borovicou je to viac, 20-40 % svetla. Podrast zmie\u0161an\u00e9ho lesa je pomerne chudobn\u00fd, lep\u0161ie vyvinut\u00fd len lok\u00e1lne.\nDruhov\u00e9 zlo\u017eenie\nRastlinn\u00e9 druhy\n\u010c\u00edm je stanovi\u0161te chudobnej\u0161ie na \u017eiviny, t\u00fdm v\u00e4\u010d\u0161ie maj\u00fa zast\u00fapenie li\u0161ajn\u00edky a machorasty. \u010cast\u00e9 s\u00fa aj papra\u010forasty. Z byl\u00edn mo\u017eno v zmie\u0161an\u00fdch lesoch Slovenska n\u00e1js\u0165 chlpa\u0148u chlpat\u00fa (Luzula pilosa) a t\u00f4\u0148ovku dvojlist\u00fa (Maianthemum bifolium), veroniku horsk\u00fa (Veronica montana), zuba\u010dku dev\u00e4\u0165list\u00fa (Dentaria enneaphyllos), zuba\u010dku \u017eliazkat\u00fa (D. glandulosa), ktor\u00e1 je karpatsk\u00fdm endemitom, vranovec \u0161tvorlist\u00fd (Paris quadrifolia) a star\u010dek h\u00e1jny (Senecio nemorensis).\nvranovec \u0161tvorlist\u00fd (Paris quadrifolia)\nV krovitom poschod\u00ed rast\u00fa zemolez oby\u010dajn\u00fd (Lonicera xylosteum) a zemolez \u010dierny (Lonicera nigra), br\u0161len eur\u00f3psky (Euonymus europaea), ru\u017ea ovisnut\u00e1 (Rosa pendulina), r\u00edbez\u013ea skaln\u00e1 (Ribes petraeum), baza \u010derven\u00e1 (Sambucus racemosa), lieska oby\u010dajn\u00e1 (Corylus avellana), t\u00f4\u0148ovka dvojlist\u00e1 (Majanthemum bifolium), kokor\u00edk praslenat\u00fd (Polygonatum verticillatum), brusnica \u010du\u010doriedkov\u00e1 (Vaccinium myrtillus), kysli\u010dka oby\u010dajn\u00e1 (Oxalis acetosella).\nTypick\u00e9 su\u0165ov\u00e9 listnat\u00e9 rody s\u00fa javor, lipa, jase\u0148 a brest, v\u00fdskyt \u010fal\u0161\u00edch drev\u00edn z\u00e1vis\u00ed od vegeta\u010dn\u00e9ho stup\u0148a. Bohat\u00e9 je poschodie krov, kde sa vyskytuje napr. lieska, sv\u00edb, ru\u017ee, chr\u00e1nen\u00fd kloko\u010d perovit\u00fd (Staphylea pinnata), egre\u0161 oby\u010dajn\u00fd (Grossularia uvacrispa). Bylinn\u00e9 poschodie tvoria najm\u00e4 nitrofiln\u00e9 a humikoln\u00e9 druhy: mesa\u010dnica trv\u00e1ca (Lunaria rediviva), p\u0155h\u013eava dvojdom\u00e1 (Urtica dioica), udatn\u00edk lesn\u00fd (Aruncus sylvestris), net\u00fdkavka nedotkliv\u00e1 (Impatiens nolitangere), papra\u010f sam\u010dia (Dryopteris filix-mas), papradka sami\u010dia (Athyrium filix-femina). Z h\u013eadiska lesn\u00e9ho hospod\u00e1rstva s\u00fa v\u00e4\u010d\u0161inou sutinov\u00e9 lesy zara\u010fovan\u00e9 do ochrann\u00fdch lesov, tak\u017ee nie s\u00fa a\u017e tak ovplyvnen\u00e9 \u0165a\u017ebou alebo antropick\u00fdmi zmenami. V\u00e4\u010d\u0161ia rozmanitos\u0165 druhov v zmie\u0161an\u00fdch lesov je najm\u00e4 na dne \u00fadol\u00ed a v niv\u00e1ch riek, kde okrem typick\u00e9ho buka lesn\u00e9ho a jedle bielej rast\u00fa aj jasene, jel\u0161e, topole a v\u0155by.[3]\nVz\u0165ahy medzi drevinami\nVz\u0165ah medzi hlavn\u00fdmi drevinami je zlo\u017eit\u00fd a z\u00e1vis\u00ed od z\u00e1sahov \u010dloveka a \u0161kodliv\u00fdch faktorov. Pokia\u013e sa ekosyst\u00e9m nenar\u00fa\u0161a, za\u010d\u00edna v \u0148om pomaly prevl\u00e1da\u0165 dlhovek\u00e1 jed\u013ea. Naru\u0161enia ako napr\u00edklad kalamity v\u0161ak d\u00e1vaj\u00fa \u0161ancu buku, ktor\u00fd rastie r\u00fdchlej\u0161ie. V niektor\u00fdch oblastiach mimo prirodzen\u00e9ho are\u00e1lu smreka a jedle m\u00f4\u017ee jedna alebo obe ihli\u010dnat\u00e9 dominanty ch\u00fdba\u0165. Najmenej konkurencieschopn\u00e1 z ihli\u010dnanov je borovica, napriek tomu, \u017ee sa r\u00fdchlo \u0161\u00edri napr. na ploch\u00e1ch, kde p\u00f4vodn\u00fd porast zni\u010dila nejak\u00e1 katastrofa (lesn\u00fd po\u017eiar, v\u00edchrica...) . K svojmu rastu v\u0161ak borovica potrebuje predov\u0161etk\u00fdm svetlo. Bez z\u00e1sahov ju expanz\u00edvny smrek dok\u00e1\u017ee zatla\u010di\u0165 za nieko\u013eko sto rokov.[3]\n\u017divo\u010d\u00ed\u0161ne druhy\nslizniak karpatsk\u00fd (Bielzia coerulans)\nja\u0161terica \u017eivorod\u00e1 (Lacerta vivipara)\n\u010fate\u013e \u010dierny (Dendrocopos martius)\nZ bezstavovcov na \u00fazem\u00ed Slovenska v zmie\u0161an\u00fdch lesoch \u017eije napr\u00edklad ena horsk\u00e1 (Ena montana), d\u00e1\u017e\u010fovka svietiv\u00e1 (Eisenia lucens), klepietk\u00e1r karpatsk\u00fd (Ischyropsalis manicata), kosec obrovsk\u00fd (Gyas titanus). Z mot\u00fd\u013eov mo\u017eno n\u00e1js\u0165 ohrozen\u00e9ho jaso\u0148a \u010dervenook\u00e9ho (Parnassius apollo), vz\u00e1cne s\u00fa i viacer\u00e9 druhy o\u010dk\u00e1\u0148ov ako napr. Erebia pandrose \u010di Erebia euryale. Z chrob\u00e1kov tu \u017eij\u00fa vz\u00e1cne druhy svi\u017en\u00edkov, fuz\u00e1\u010dov, bystru\u0161iek \u010di nosatcov. K najcennej\u0161\u00edm patr\u00ed endemick\u00fd chrob\u00e1k subalp\u00ednskeho a alp\u00ednskeho p\u00e1sma pohoria beh\u00fanik podzemn\u00fd (Duvalius microphtalmus). Vz\u00e1cny je aj be\u017eec sne\u017en\u00fd (Nebria tatrica), Deltomerus tatricus, Leistus rousii z \u010de\u013eade bystru\u0161kovit\u00fdch a fuz\u00e1\u010d zemolezov\u00fd (Pseudogaurotina excellens). Z m\u00e4kk\u00fd\u0161ov sem patr\u00ed Daudebardia rufa, slizniak karpatsk\u00fd (Bielzia coerulans) a endemick\u00fd slizniak fatransk\u00fd (Deroceras fatrense).\nMedzi typick\u00e9 horsk\u00e9 druhy plazov patr\u00ed i ja\u0161terica \u017eivorod\u00e1 (Lacerta vivipara). Stredn\u00e9 a ni\u017e\u0161ie polohy ob\u00fdva ja\u0161terica bystr\u00e1 (Lacerta agilis) a slep\u00fach l\u00e1mav\u00fd (Anguis fragilis). Okrem u\u017eovky obojkovej (Natrix natrix) bol v N\u00edzkych Tatr\u00e1ch zaznamenan\u00fd aj v\u00fdskyt vz\u00e1cnej u\u017eovky hladkej (Coronella austriaca).\nZ vt\u00e1kov sa v zmie\u0161an\u00fdch spolo\u010denstv\u00e1ch ochrann\u00fdch lesov nach\u00e1dza dostatok potravy i \u00fakrytov\u00fdch mo\u017enost\u00ed tetrov hluch\u00e1\u0148 (Tetrao urogallus), naj\u010dastej\u0161\u00edm druhom je jariabok lesn\u00fd (Bonasa bonasia). V dutin\u00e1ch stromov hniezdia viacer\u00e9 druhy \u010fatlov - \u010fate\u013e bielochrbt\u00fd (Dendrocopos leucotos), \u010fate\u013e ve\u013ek\u00fd (Dendrocopos major), \u010fate\u013e \u010dierny (Dryocopus martius), \u010fate\u013e trojprst\u00fd (Picoides tridactylus) \u010di \u017elna siv\u00e1 (Picus canus). \u010eal\u0161\u00edmi druhmi listnat\u00fdch a zmie\u0161an\u00fdch lesov s\u00fa: \u017eltochvost lesn\u00fd (Phoenicurus phoenicurus), brhl\u00edk lesn\u00fd (Sitta europea), holub pl\u00fa\u017eik (Columba oenas) i vz\u00e1cny much\u00e1rik bielokrk\u00fd (Ficedula albicollis) a much\u00e1rik mal\u00fd (Ficedula parva). Z cicavcov v p\u00e1sme lesa \u017eije reliktn\u00e1 my\u0161ovka horsk\u00e1 (Sicista betulina) alebo jele\u0148 lesn\u00fd (Cervus elaphus).", "metadata": {"source": "data\\Zmie\u0161an\u00fd_les.txt"}, "type": "Document"}}