{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Slovensk\u00fd n\u00e1zov co(e)lurosaury v u\u017e\u0161om zmysle ozna\u010duje len \u010de\u013ea\u010f Coelurosauridae[1], nov\u0161ie naz\u00fdvan\u00fa Coeluridae, pozri Coeluridae\nCoelurosaury\nTarbosaurus\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) plazy (Reptilia)\nPodtrieda (subclassis) Diapsida\nInfratrieda (infraclassis) Archosauria\nDivisio Avemetatarsalia\nSubdivisio Ornithodira\nNadrad (superordo) dinosaury (Dinosauria)\nRad (ordo) Saurischia\nPodrad (subordo) Theropoda\n\u2013 Tetanurae\nInfrarad (infraordo) coelurosaury (Coelurosauria)\nVedeck\u00fd n\u00e1zov\nCoelurosauria\nvon Huene, 1914\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nPort\u00e1l vedy o Zemi\nCoelurosaury[2] alebo celurosaury (lat. Coelurosauria) je skupina vt\u00e1kovit\u00fdch drav\u00fdch dinosaurov, ktor\u00e9 u\u017e od primit\u00edvnych foriem dok\u00e1zate\u013ene disponovali tzv. protoper\u00edm, \u010do je primit\u00edvne perie podobn\u00e9 srsti.\nV niektor\u00fdch syst\u00e9moch (vr\u00e1tane hlavn\u00e9ho syst\u00e9mu pou\u017e\u00edvan\u00e9ho na slovenskej wikip\u00e9dii) s\u00fa - z \u010disto praktick\u00fdch d\u00f4vodov - z coelurosaurov vy\u0148at\u00e9 vt\u00e1ky (tvoria samostatn\u00fa triedu blanovcov).\nSystematika\nCoelurosaury patria do ve\u013ekej skupiny drav\u00fdch dinosaurov, terop\u00f3dov (Theropoda), v r\u00e1mci ktorej spolu so skupinou karnosaury (Carnosauria) vytv\u00e1raj\u00fa podskupinu Tetanurae.\nZjednodu\u0161en\u00fd syst\u00e9m tax\u00f3nu coelurosaury vyzer\u00e1 takto (stav okolo roku 2000):\ninfrarad Coelurosauria:\n\u010de\u013ea\u010f Ornitholestidae\n\u010de\u013ea\u010f Compsognathidae\nnad\u010de\u013ea\u010f Tyrannosauroidea (v tomto syst\u00e9me vr\u00e1tane \u010de\u013eade Coeluridae)\nArctometatarsalia (tento tax\u00f3n je dnes u\u017e zastaran\u00fd)\nnad\u010de\u013ea\u010f Ornithomimosauria\n\u010de\u013ea\u010f Alvarezsauridae\nManiraptora\nPrimit\u00edvne coelurosaury\nPrimit\u00edvne formy coelurosaurov boli zvy\u010dajne mal\u00e9 a men\u0161ie dravce s dlh\u00fdmi chvostami a pomerne mal\u00fdmi hlavami. Rozozn\u00e1vame tri podskupiny:\nOrnitholestidae (stredn\u00e1 a\u017e vrchn\u00e1 jura) boli men\u0161ie vt\u00e1kovit\u00e9 coelurosaury s dvoma typmi zubov. Patr\u00ed sem napr\u00edklad Ornitholestes.\nCompsognathidae (vrchn\u00e1 jura a\u017e spodn\u00e1 krieda) boli svojho \u010dasu pomerne hojn\u00e9, mal\u00e9 vt\u00e1kovit\u00e9 drav\u00e9 dinosaury s v\u00fdrazne dlh\u00fdmi chvostami a jemn\u00fdmi predn\u00fdmi kon\u010datinami. Z viacer\u00fdch zn\u00e1mych rodov treba spomen\u00fa\u0165 aspo\u0148 rody Compsognathus a Sinosauropteryx.\nLebka \u00e1zijsk\u00e9ho rodu Tarbosaurus, vyspel\u00e9ho z\u00e1stupcu Tyrannosauridae, ktor\u00fd bol bl\u00edzko pr\u00edbuzn\u00fd tyrannosaurovi.\nTyrannosauroidea je skupina zah\u0155\u0148aj\u00faca \u010de\u013ea\u010f Tyrannosauridae a primit\u00edvnej\u0161ie druhy, ktor\u00e9 jej z v\u00fdvojov\u00e9ho h\u013eadiska predch\u00e1dzali a ktor\u00e9 z\u00e1rove\u0148 pripom\u00ednali z\u00e1stupcov Coompsognathidae a Ornitholestidae a\u017e na sklon k zakrpateniu tretieho prstu predn\u00fdch kon\u010dat\u00edn. V r\u00e1mci Tyrannosauridae u\u017e vid\u00edme charakteristick\u00e9 znaky tyranosaurov \u2013 i\u0161lo o zvy\u010dajne ve\u013emi r\u00fdchle dravce s ve\u013ek\u00fdmi pevn\u00fdmi hlavami, siln\u00fdmi zubami (usp\u00f4soben\u00fdmi na l\u00e1manie kost\u00ed), mocn\u00fdm \u017euvac\u00edm svalstvom, kr\u00e1tkym trupom a chvostom a najm\u00e4 kr\u00e1tkymi dvojprst\u00fdmi predn\u00fdmi kon\u010datinami. Tyrannosauridae boli po\u010das celej vrchnej kriedy dominantn\u00fdmi ve\u013ek\u00fdmi dravcami severnej pologule. Najzn\u00e1mej\u0161\u00ed z\u00e1stupca je Tyrannosaurus.\nArctometatarsalia\nArctometatarsalia je skupina pozost\u00e1vaj\u00faca z kriedov\u00fdch teropodov s mal\u00fdmi hlavami a tendenciou k str\u00e1caniu zubov. Del\u00ed sa na Ornithomimosauria a Alverezsauridae.\nOrnithomimosauria\nBli\u017e\u0161ie inform\u00e1cie v hlavnom \u010dl\u00e1nku: Ornithomimosauria\nStruthiomimus (Ornithomimidae)\nOrnithomimosauria je skupina teropodov, ktorej z\u00e1stupcovia boli \u00faspe\u0161n\u00ed najm\u00e4 koncom kriedy. Tieto dinosaury s\u00fa niekedy zvan\u00ed \u201ep\u0161trosie dinosaury\u201c. V\u00fdzorom toti\u017e pripom\u00ednali p\u0161trosy - m\u00e1vali dlh\u00e9 krky, mal\u00e9 bezzub\u00e9 hlavy s rohovinov\u00fdm zob\u00e1kom a behav\u00e9 zadn\u00e9 kon\u010datiny. Ornithomimosauria boli v\u0161e\u017erav\u00e9 a bylino\u017erav\u00e9. Je ironick\u00e9, \u017ee ich primit\u00edvny z\u00e1stupca \u2013 Pelecanimimus \u2013 mal najviac zubov zo v\u0161etk\u00fdch teropodov. Vyspel\u00e9 Ornithomimosauria (t.j. \u010de\u013ea\u010f Ornithomimidae), ako napr\u00edklad Gallimimus a Struthiomimus, sa na seba a\u017e zar\u00e1\u017eaj\u00faco podobali, pri\u010dom ich rozozn\u00e1vanie je zalo\u017een\u00e9 na nieko\u013ek\u00fdch anatomick\u00fdch detailoch a proporci\u00e1ch n\u00f4h.\nAlvarezsauridae\nAlvarezsauridae boli, podobne ako Ornithomimosauria, dlhonoh\u00e9 teropody stavan\u00e9 na r\u00fdchlos\u0165, vyskytuj\u00face sa po\u010das obdobia kriedy. Na rozdiel od p\u0161tros\u00edch dinosaurov v\u0161ak alvarezsauridy nemali dlh\u00e9 krky, k\u00fdm ich predn\u00e9 kon\u010datiny boli silne skr\u00e1ten\u00e9, len s jedn\u00fdm, zato v\u0161ak siln\u00fdm prstom, \u010do dobre vidie\u0165 napr. na rode Mononykus.\nV\u00fdvojov\u00e9 vz\u0165ahy Alvarezsauridae s in\u00fdmi skupinami coelurosaurov s\u00fa problematick\u00e9. T\u00e1to \u010de\u013ea\u010f bola dokonca dlh\u00fa dobu raden\u00e1 medzi vt\u00e1ky.\nManiraptora\nBli\u017e\u0161ie inform\u00e1cie v hlavnom \u010dl\u00e1nku: Maniraptora\nManiraptora je skupina ve\u013emi vt\u00e1kovit\u00fdch dinosaurov, ktor\u00fdch prvotn\u00ed z\u00e1stupcovia (napr\u00edklad Pedopenna) zrejme \u017eili na stromoch. Del\u00ed sa na Enigmosauria, Deinonychosauria a Avialae (vt\u00e1ky).\nPozri aj\nCarnosauria\nCompsognathus\nMononykus\nOrnitholestes\nOrnithomimosauria\nShuvuuia\nSinosauropteryx\nTyrannosauroidea\nIn\u00e9 projekty\nCommons\nWikidruhy", "metadata": {"source": "data\\Coelurosaury.txt"}, "type": "Document"}}