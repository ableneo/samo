{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Bernikla \u010dervenokrk\u00e1\nStupe\u0148 ohrozenia\n(glob\u00e1lne[1])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathae)\nRad (ordo) z\u00fabkozobce (Anseriformes)\n\u010ce\u013ea\u010f (familia) ka\u010dicovit\u00e9 (Anatidae)\nRod (genus) bernikla (Branta)\nDruh (species) bernikla \u010dervenokrk\u00e1\n(B. ruficollis)\nVedeck\u00fd n\u00e1zov\nBranta ruficollis\nPallas, 1769\nSynonym\u00e1\n\u010dervenokr\u010dka pestr\u00e1\nhus \u010dervenokrk\u00e1\nMapa roz\u0161\u00edrenia bernikly \u010dervenokrkej\nHniezdiaca\nMigruj\u00faca\nZimuj\u00faca\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nBernikla \u010dervenokrk\u00e1 (in\u00e9 n\u00e1zvy: hus \u010dervenokrk\u00e1, \u010dervenokr\u010dka pestr\u00e1[2]; lat. Branta ruficollis) patr\u00ed medzi z\u00fabkozobce rodu Bernikla. Hniezdi v tundre a v lesotundre z\u00e1padnej Sib\u00edri a na zimu sa s\u0165ahuje do juhov\u00fdchodnej Eur\u00f3py. Pod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov bernikla \u010dervenokrk\u00e1 patr\u00ed medzi zranite\u013en\u00e9 druhy, celkov\u00e1 popul\u00e1cia kles\u00e1, u eur\u00f3pskej popul\u00e1cii bol zaznamenan\u00fd mierny pokles.[1]\nOpis\nMedzi bielol\u00edcimi v zime v Nemecku\nBernikla \u010dervenol\u00edca m\u00e1 celkov\u00fa d\u013a\u017eku 53 \u2013 66 cm, rozp\u00e4tie kr\u00eddel 116 \u2013 135 cm[3] a hmotnos\u0165 1 \u2013 1,5 kg.[4] V\u010faka pestrej kombin\u00e1cii ga\u0161tanovej, \u010diernej a bielej farby je zbl\u00edzka nezamenite\u013en\u00e1 s inou berniklou. Ga\u0161tanov\u00fa hru\u010f a predn\u00fa stranu krku maj\u00fa od \u010diernej farby oddelen\u00fa bielymi \u00fazkymi p\u00e1smy. Ga\u0161tanov\u00fa \u0161kvrnu v bielej obrube maj\u00fa e\u0161te na l\u00edci. Jasn\u00fa bielu n\u00e1jdeme na bruchu, ako \u0161irok\u00fd p\u00e1s na boku, dva biele p\u00e1siky na kr\u00eddle a biele s\u00fa i podchvostov\u00e9 krovky. Nohy a zob\u00e1k s\u00fa tmavo\u010dierne. Sam\u010dek aj sami\u010dka maj\u00fa rovnak\u00e9 zafarbenie.[4] Ml\u00e1\u010fat\u00e1 s\u00fa menej kontrastne zafarben\u00e9 ako dospel\u00e9.\nV siluete letiacej bernikly vyzeraj\u00fa kr\u00eddla pomerne \u00fazke. N\u00e1padn\u00e9 s\u00fa dva biele p\u00e1sy v kr\u00eddlach.\nP\u0155chnu\u0165 za\u010d\u00ednaj\u00fa okolo 15. j\u00fala. Najprv nehniezdiace a po p\u00e1r d\u0148och ostatn\u00e9. Nieko\u013eko t\u00fd\u017ed\u0148ov nevedia lieta\u0165. Plne prep\u0155chnut\u00e9 s\u00fa 20. augusta. V tom \u010dase s\u00fa u\u017e aj ml\u00e1\u010fat\u00e1 letuschopn\u00e9, hoci e\u0161te \u010diasto\u010dne pr\u0107hnu.\nHlas\nCharakteristick\u00fd hlasom je dvojslabi\u010dn\u00e9, r\u00fdchlo opakovan\u00e9 \"k\u00e4-kwa\" (\"kii-kua\")[5] alebo \"ki-kwi\" (\"kik-kik\")[5]. Pri \u00fato\u010dnom postoji s dopredu vystret\u00fdm krkom vyd\u00e1va jednoslabi\u010dn\u00e9 \"r\u00e4k\" alebo \"kw\u00e4\".\nV\u00fdskyt a stav na Slovensku\nNa Slovensko zalieta zriedkavo v zimnej polovici roka. Do roku 1997 sa vyskytla 8x. Odhad po\u010dtu zimuj\u00facich jedincov: 0 \u2013 5.[6][7] Po roku 1997 je v evidencii 30 v\u00fdskytov (marec 2019)[8], objavuje sa pravidelne, uprostred ve\u013ek\u00fdch k\u0155d\u013eov in\u00fdch druhov hus\u00ed pravdepodobne unik\u00e1 pozornosti.[9]\nHniezdenie\nSami\u010dka sed\u00ed na hniezde, po bokoch vyt\u0155\u010da siv\u00e9 p\u00e1perie, rezerv\u00e1cia v Tajm\u00fdrskom polostrove\nVytv\u00e1raj\u00fa trval\u00e9 p\u00e1ry. Hniezdi\u0165 za\u010d\u00ednaj\u00fa neskoro, a\u017e v druhej polovici j\u00fana. Sp\u00e1jaj\u00fa sa len do mal\u00fdch skup\u00edn 5 \u2013 7 p\u00e1rov, nie viac ako 20 \u2013 30. Zauj\u00edmavos\u0165ou je, \u017ee kol\u00f3nie s\u00fa v tesnej bl\u00edzkosti hniezda nejak\u00e9ho dravca ako je sokol s\u0165ahovav\u00fd \u010di my\u0161iak seversk\u00fd. Menej \u010dasto ako pri hniezdach dravcov, zahniezdia aj v bl\u00edzkosti kol\u00f3ni\u00ed ve\u013ek\u00fdch \u010dajok ako \u010dajka bled\u00e1 a \u010dajka striebrist\u00e1. V oboch pr\u00edpadoch doch\u00e1dza t\u00fdm k ochrane vlastn\u00e9ho potomstva pred samotn\u00fdm dravcom aj in\u00fdmi pred\u00e1tormi. Dravec v tesnej bl\u00edzkosti svojho hniezda v\u00f4bec nelov\u00ed. Intenz\u00edvne zah\u00e1\u0148a in\u00e9 druhy dravcov a \u0161eliem, ak\u00fdm je napr\u00edklad l\u00ed\u0161ka pol\u00e1rna.\nBranta ruficollis\nHniezdnu kotlinku si sami\u010dka vyh\u013abi sama na skalnatom podklade. Vypln\u00ed ju tr\u00e1vou, li\u0161ajn\u00edkom, machom a p\u00e1per\u00edm. Sama vysed\u00ed 4 \u2013 5 svetlozelen\u00fdch vajec. V \u010dase inkub\u00e1cie op\u00fa\u0161\u0165a hniezdo len na ve\u013emi kr\u00e1tko. Samec na zn\u00e1\u0161ke nesed\u00ed, hniezdo chr\u00e1ni. Ml\u00e1\u010fat\u00e1 sa vyliahnu po 25 d\u0148och. Hniezdo v kr\u00e1tkom \u010dase op\u00fa\u0161\u0165aj\u00fa a sami si n\u00e1jdu potravu. Po vyliahnut\u00ed ml\u00e1\u010fat s\u00fa v\u0161etky rodiny spolu, dr\u017eia sa na vode a v bl\u00edzkom okol\u00ed.\nPotrava\n\u017divia sa tr\u00e1vou, zvl\u00e1\u0161\u0165 ob\u013eubuj\u00fa slanoro\u017ece \u201eSalicornia\u201c, dnes prib\u00fada p\u0161enica a kukurica. Ml\u00e1\u010fat\u00e1 aj hmyzom.\nOchrana\nJe z\u00e1konom chr\u00e1nen\u00e1, spolo\u010densk\u00e1 hodnota je 3220 \u20ac (Vyhl\u00e1\u0161ka M\u017dP \u010d. 24/2003 Z.z. v znen\u00ed \u010d. 492/2006 Z. z., 638/2007 Z. z., 579/2008 Z. z., 173/2011 Z. z., 158/2014 Z. z., \u00fa\u010dinnos\u0165 od 01.01.2015).[10]\nReferencie\n\u2191 a b IUCN Red list 2020.2. Pr\u00edstup 24. okt\u00f3bra 2020.\n\u2191 KOVALIK, Peter, et al. Slovensk\u00e9 men\u00e1 vt\u00e1kov [online]. Bratislava: SOS/BirdLife Slovensko, 2010, rev. 2016-10-23, [cit. 2016-10-31]. Dostupn\u00e9 online.\n\u2191 JONSSON, Lars. Die V\u00f6gel Europas und des Mittelmeerraumes. Stuttgart : Franckh-Kosmos, 1992. ISBN 3-440-06357-7. (po nemecky)\n\u2191 a b FERIANC, Osk\u00e1r. Vt\u00e1ky Slovenska 1. Bratislava : Veda, 1977.\n\u2191 a b PETERSON, R.T.; MOUNTFORT, G.; HOLLOM, P.A.D.. Eur\u00f3pa madarai. Budapest : Gondolat, 1986. ISBN 978-80-7234-292-1. (preklad do ma\u010far\u010diny)", "metadata": {"source": "data\\Bernikla_\u010dervenokrk\u00e1.txt"}, "type": "Document"}}