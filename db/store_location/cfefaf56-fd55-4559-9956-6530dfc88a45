{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Vl\u00e1knica Patouillardova\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) huby (Fungi, Eumycota)\n\u010ce\u013ea\u010f (familia) Crepidotaceae\nDruh (species) Vl\u00e1knica Patouillardova (I. erubescens)\nVedeck\u00fd n\u00e1zov\nInocybe erubescens\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nVl\u00e1knica Patouillardova (Inocybe erubescens) je prudko jedovat\u00e1 huba z \u010de\u013eade Crepidotaceae.\nOpis\nKlob\u00fak je 5 \u2013 9 cm \u0161irok\u00fd, za mladi vajcovit\u00fd, potom ku\u017ee\u013eovito zvonkovit\u00fd, napokon ploch\u00fd, v strede so zrete\u013en\u00fdm hrbo\u013eom, za mladi biely, na otla\u010den\u00fdch miestach \u010dervenaj\u00faci, nesk\u00f4r kr\u00e9mov\u00fd a\u017e okrovo\u010dervenkast\u00fd, miestami olivov\u00fd, v dospelosti takmer cel\u00fd \u010dervenohnedast\u00fd, hodv\u00e1bne vl\u00e1knit\u00fd a l\u00fa\u010dovito rozpukan\u00fd. Lupene s\u00fa a\u017e 8 mm \u0161irok\u00e9, hust\u00e9, pri hl\u00fabiku z\u00fabkom vykrojen\u00e9, najprv biele, nesk\u00f4r olivovo hnedast\u00e9 a napokon hnedo\u010derven\u00e9.[1] Hl\u00fabik je valcovit\u00fd, a\u017e 12 cm dlh\u00fd a 1 \u2013 1,5 cm hrub\u00fd, dolu zhrubnut\u00fd, pln\u00fd, najprv cel\u00fd biely, nesk\u00f4r \u010derveno\u0161kvrnit\u00fd, napokon cel\u00fd \u010dervenohnedast\u00fd.[1] Na lome sa vl\u00e1knito strapk\u00e1.[2] Du\u017eina je biela, na reze miestami \u010dervenie,[1] m\u00e1 nev\u00fdrazn\u00fa chu\u0165 a sladk\u00fa v\u00f4\u0148u po ovoc\u00ed.[3] V\u00fdtrusy s\u00fa vajcovito elipsoidn\u00e9, hladk\u00e9, bledookrov\u00e9, 9 \u2013 14 \u00d7 5 \u2013 8 \u03bcm ve\u013ek\u00e9.[1] V\u00fdtrusn\u00fd prach je hned\u00fd.[3]\nV\u00fdskyt\nRastie niekedy u\u017e koncom jari, ale najm\u00e4 v lete od (m\u00e1ja do septembra[1]) v listnat\u00fdch lesoch a zmie\u0161an\u00fdch lesoch, pri cest\u00e1ch, niekedy aj v parkoch, najm\u00e4 pod bukmi, dubmi a lipami. U n\u00e1s je menej roz\u0161\u00edren\u00e1, iba v niektor\u00fdch rokoch sa vyskytuje \u010dastej\u0161ie. Hojnej\u0161ia je v teplej\u0161\u00edch oblastiach.[2]\nPraktick\u00fd v\u00fdznam\nVl\u00e1knica Patouillardova je prudko jedovat\u00e1 huba. Ako smrte\u013en\u00e1 d\u00e1vka sa uv\u00e1dza 4 \u2013 5 dkg h\u00fab (v\u00e1\u017een\u00e9 v \u010derstvom stave). Otrava sa prejav\u00ed u\u017e o \u0161tvr\u0165 alebo o pol hodiny nevo\u013enos\u0165ou, studen\u00fdm potom a vylu\u010dovan\u00edm ve\u013ek\u00e9ho mno\u017estva sl\u00edn, zimnicou, potom zvracan\u00edm, bolestiv\u00fdmi hna\u010dkami a k\u0155\u010dmi. Medzi \u010fal\u0161ie pr\u00edznaky patr\u00ed porucha srdcovej \u010dinnosti, d\u00fdchavi\u010dnos\u0165, celkov\u00e1 slabos\u0165, neist\u00e1 ch\u00f4dza a\u017e z\u00e1vraty a poruchy zraku, pritom tieto nepr\u00edjemn\u00e9 pocity prebiehaj\u00fa pri plnom vedom\u00ed. Pri \u0165a\u017ekej otrave m\u00f4\u017ee nasta\u0165 smr\u0165 u\u017e o nieko\u013eko min\u00fat bu\u010f zastaven\u00edm srdcovej \u010dinnosti, alebo zadusen\u00edm v k\u0155\u010doch. Miernej\u0161ie otravy trvaj\u00fa asi 12 hod\u00edn a rovnako dlho aj zotavenie. Nieko\u013eko dn\u00ed sa e\u0161te aj potom u pacienta prejavuje nechutenstvo, strata sl\u00edn, slabos\u0165, bolesti hlavy a bolestiv\u00e9 pocity na ko\u017ei.[2]\nMo\u017enos\u0165 z\u00e1meny\nNaj\u010dastej\u0161ie sa zamie\u0148a s jedlou a chutnou \u010d\u00edrovnicou m\u00e1jovou, od ktorej sa odli\u0161uje okrem farby klob\u00faka najm\u00e4 lupe\u0148mi, ktor\u00e9 s\u00fa najprv belav\u00e9, nesk\u00f4r olivovohnedast\u00e9 a napokon hnedo\u010derven\u00e9.[4]\nGal\u00e9ria\nklob\u00fak star\u0161ej plodnice a mlad\u00e9 plodnice\nmlad\u0161ie a star\u0161ie plodnice\nlupene a hl\u00fabik star\u0161ej plodnice\ntypick\u00e9 znaky plodnice\nReferencie\n\u2191 a b c d e Aurel Dermek. Huby lesov, pol\u00ed a l\u00fak. Martin : Osveta, 1985. 70-003-85. S. 206.\n\u2191 a b c Anton\u00edn P\u0159\u00edhoda. Hub\u00e1rov rok. Bratislava : Pr\u00edroda, 1973. 64-127-73. S. 201-202.\n\u2191 a b Mirko Svr\u010dek, Bohumil Van\u010dura. Huby. Bratislava : Pr\u00edroda, 1987. 64-021-87. S. 244.\n\u2191 Aurel Dermek. Atlas na\u0161ich h\u00fab. Bratislava : Obzor, 1983. 65-001-83. S. 53.\nIn\u00e9 projekty\nCommons\nCommons pon\u00faka multimedi\u00e1lne s\u00fabory na t\u00e9mu Vl\u00e1knica Patouillardova\nZdroj: \u201ehttps://sk.wikipedia.org/w/index.php?title=Vl\u00e1knica_Patouillardova&oldid=7121543\u201c\nKateg\u00f3ria:\nJedovat\u00e9 huby\nD\u00e1tum a \u010das poslednej \u00fapravy tejto str\u00e1nky: 2. december 2020, 06:54.", "metadata": {"source": "data\\Vl\u00e1knica_Patouillardova.txt"}, "type": "Document"}}