{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Iskern\u00edk prudk\u00fd\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) rastliny (Vegetabilia)\nPodr\u00ed\u0161a (subregnum) zelen\u00e9 (Viridiplantae, Chlorobionta)\nV\u00fdvojov\u00e1 l\u00ednia cievnat\u00e9 (Tracheophyta)\nV\u00fdvojov\u00e1 vetva semenn\u00e9 (Spermatophyta)\nSkupina krytosemenn\u00e9 (Angiospermae)\nOddelenie magn\u00f3liorasty (Magnoliophyta)\nTrieda (classis) dvojkl\u00ed\u010dnolistov\u00e9 (Dicotyledonae)\nRad (ordo) iskern\u00edkotvar\u00e9 (Ranunculales)\n\u010ce\u013ea\u010f (familia) iskern\u00edkovit\u00e9 (Ranunculaceae)\nRod (genus) iskern\u00edk (Ranunculus)\nDruh (species) iskern\u00edk prudk\u00fd (Ranunculus acris)\nVedeck\u00fd n\u00e1zov\nRanunculus acris\nLinnaeus\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nIskern\u00edk prudk\u00fd (Ranunculus acris) je jedovat\u00e1 rastlina z \u010de\u013eade iskern\u00edkovit\u00e9 (Ranunculaceae).\nIskern\u00edk prudk\u00fd je v\u00e4\u010d\u0161inou rozkon\u00e1ren\u00e1 bylina s v\u00fd\u0161kou do 1 metra. V\u010faka v\u00e4\u010d\u0161iemu vzrastu ho mo\u017eno odl\u00ed\u0161i\u0165 od niektor\u00fdch podobn\u00fdch z\u00e1stupcov tohto rodu, ktor\u00e9 maj\u00fa v\u00e4\u010d\u0161inou men\u0161iu v\u00fd\u0161ku, napr\u00edklad iskern\u00edk h\u013euznat\u00fd (Rannunculus bulbosus), iskern\u00edk plamenn\u00fd (Rannunculus flamula) alebo iskern\u00edk ro\u013en\u00fd (Rannunculus arvensis).\nJe charakteristick\u00fd \u017elt\u00fdmi, iskrivo leskl\u00fdmi kvetmi a strihan\u00fdmi listami. Na rastline sa nach\u00e1dzaj\u00fa pr\u00edzemn\u00e9 aj stonkov\u00e9 listy, pri\u010dom pr\u00edzemn\u00e9 s\u00fa bohat\u0161ie strihan\u00e9, p\u00e4\u0165 a\u017e sedem klann\u00e9. So vzrastaj\u00facou v\u00fd\u0161kou na stonke sa tvar listov men\u00ed. Stonkov\u00e9 listy s\u00fa sediace a smeruj\u00fa nahor. Z rubovej strany maj\u00fa listy svetlej\u0161iu farbu. Kvety s\u00fa obojpohlavn\u00e9 a pravideln\u00e9, pr\u00edtomn\u00e9 s\u00fa kali\u0161tn\u00e9 l\u00edstky (5) aj korunn\u00e9 lupienky (5). Kvet obsahuje ve\u013ek\u00fd po\u010det ty\u010diniek, piestik tie\u017e zrast\u00e1 z ve\u013ek\u00e9ho po\u010dtu plodolistov. Vo v\u00e4\u010d\u0161\u00edch po\u010dtoch kvety vytv\u00e1raj\u00fa ve\u013ek\u00fa, vo\u013en\u00fa, riedku metlinu. Kvitne od m\u00e1ja do okt\u00f3bra. Plodmi s\u00fa na\u017eky s ohnut\u00fdm zob\u00e1\u010dikom.\nRastie najm\u00e4 na l\u00fakach \u010dasto vo ve\u013ek\u00fdch po\u010dtoch, ale mo\u017eno ho n\u00e1js\u0165 aj na in\u00fdch miestach od n\u00ed\u017ein a\u017e po subalp\u00ednsky stupe\u0148, pri\u010dom preferuje vlhkej\u0161ie, dus\u00edkat\u00e9 a hlinit\u00e9 p\u00f4dy. Na \u00fazem\u00ed Slovenska patr\u00ed medzi najroz\u0161\u00edrenej\u0161ie druhy tohto rodu. Patr\u00ed medzi trval\u00e9 rastliny.\nToxicita\nCel\u00e1 rastlina obsahuje ranunkul\u00edn, ktor\u00e9ho enzymatick\u00fdm \u0161tiepen\u00edm vznik\u00e1 toxick\u00fd protoanemon\u00edn. Protoanemon\u00edn m\u00e1 dr\u00e1\u017ediv\u00e9 \u00fa\u010dinky na poko\u017eku a sliznice, sp\u00f4sobuje vznik p\u013euzgierov. Z\u00e1rove\u0148 p\u00f4sob\u00ed tlmivo na centr\u00e1lnu nervov\u00fa s\u00fastavu, \u010do m\u00f4\u017ee vies\u0165 a\u017e k z\u00e1stave d\u00fdchania. Obsahuje aj jedovat\u00e9 sapon\u00edny. Napriek tomu, \u017ee su\u0161en\u00edm rastliny jej toxicita prudko kles\u00e1, nie je vhodn\u00e1 ako pr\u00edmes k\u0155mneho sena.\nIn\u00e9 projekty\nCommons\nWikidruhy\nCommons pon\u00faka multimedi\u00e1lne s\u00fabory na t\u00e9mu Iskern\u00edk prudk\u00fd\nWikidruhy pon\u00fakaj\u00fa inform\u00e1cie na t\u00e9mu Iskern\u00edk prudk\u00fd\nExtern\u00e9 odkazy\nFotografick\u00fd herb\u00e1\u0159\nAtlas rostlin Archivovan\u00e9 2009-06-12 na Wayback Machine\nZdroj: \u201ehttps://sk.wikipedia.org/w/index.php?title=Iskern\u00edk_prudk\u00fd&oldid=7710753\u201c\nKateg\u00f3rie:\nIskern\u00edkovit\u00e9\nJedovat\u00e9 rastliny\nL\u00fa\u010dne byliny\nTrval\u00e9 rastliny\nRastliny so \u017elt\u00fdmi kvetmi\nSkryt\u00e9 kateg\u00f3rie:\nPort\u00e1l:Biol\u00f3gia/Zapojen\u00e9 \u010dl\u00e1nky\nWebarchive template wayback links\nD\u00e1tum a \u010das poslednej \u00fapravy tejto str\u00e1nky: 16. okt\u00f3ber 2023, 11:53.", "metadata": {"source": "data\\Iskern\u00edk_prudk\u00fd.txt"}, "type": "Document"}}