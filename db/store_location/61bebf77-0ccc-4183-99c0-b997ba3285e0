{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Svaly brucha alebo bru\u0161n\u00e9 svaly (musculi abdominis) s\u00fa skupina svalov zah\u0155\u0148aj\u00faca prie\u010dne pruhovan\u00e9 svaly bru\u0161nej steny.\nV s\u00favislosti s t\u00fdm, \u017ee bru\u0161n\u00e9 svaly stratili svoju lokomo\u010dnu funkciu, zanik\u00e1 aj ich p\u00f4vodn\u00e1 segment\u00e1cia.\nRozli\u0161ujeme tri skupiny svalov:\nventr\u00e1lna skupina:\npriamy sval brucha (musculum rectus abdominis)\npyram\u00eddov\u00fd sval (musculus pyramidalis) je rudiment\u00e1rny nekon\u0161tantn\u00fd sval pred kaud\u00e1lnym \u00faponom priameho svalu brucha\nlater\u00e1lna skupina:\nvonkaj\u0161\u00ed \u0161ikm\u00fd sval brucha (musculus obliquus externus abdominis)\nvn\u00fatorn\u00fd \u0161ikm\u00fd sval brucha (musculus obliquus internus abdominis)\nprie\u010dny sval brucha (musculus transversus abdominis)\ndorz\u00e1lna skupina:\nmusculi intertransversarii laterales lumborum vyp\u013a\u0148aj\u00fa priestory medzi processus costarii driekov\u00fdch stavcov. Je ich 6 p\u00e1rov a vykon\u00e1vaj\u00fa \u00faklon chrbtice.\n\u0161tvorcov\u00fd driekov\u00fd sval (musculus quadratus lumborum) je ploch\u00fd sval napn\u00fat\u00fd medzi 12. rebrom a crista iliaca. Tvor\u00ed ve\u013ek\u00fa \u010das\u0165 dorz\u00e1lnej bru\u0161nej steny. Sp\u00f4sobuje \u00faklon chrbtice a fixuje 12. rebro, \u010d\u00edm pom\u00e1ha pri v\u00fddychu.\nFunkciou bru\u0161n\u00fdch svalov je predov\u0161etk\u00fdm vytv\u00e1ra\u0165 bru\u0161n\u00fd lis. okrem toho tieto svaly podopieraj\u00fa vn\u00fatornosti a pom\u00e1haj\u00fa pri v\u00fddychu. Pri s\u00fa\u010dasnom s\u0165ahu vyvol\u00e1vaj\u00fa predklon, pri jednostrannej kontrakcii vyvol\u00e1vaj\u00fa \u00faklon na svoju stranu, pr\u00edpadne rot\u00e1ciu trupu.\nZdroj: \u201ehttps://sk.wikipedia.org/w/index.php?title=Sval_brucha&oldid=6717448\u201c\nKateg\u00f3ria:\nSvaly\nD\u00e1tum a \u010das poslednej \u00fapravy tejto str\u00e1nky: 28. august 2018, 13:46.", "metadata": {"source": "data\\Sval_brucha.txt"}, "type": "Document"}}