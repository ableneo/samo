{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Labu\u0165 \u010dierna\nStupe\u0148 ohrozenia\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathae)\nRad (ordo) z\u00fabkozobce (Anseriformes)\n\u010ce\u013ea\u010f (familia) ka\u010dicovit\u00e9 (Anatidae)\nRod (genus) labu\u0165 (Cygnus)\nDruh (species) labu\u0165 \u010dierna (C. atratus)\nVedeck\u00fd n\u00e1zov\nCygnus atratus\nLatham, 1790\nMapa roz\u0161\u00edrenia labute \u010diernej\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nLabu\u0165 \u010dierna alebo star\u0161ie labuda \u010dierna (lat. Cygnus atratus) je ve\u013ek\u00fd predstavite\u013e z\u00fabkozobcov z \u010de\u013eade ka\u010dicovit\u00fdch. Hniezdi na \u00fazem\u00ed Austr\u00e1lie a vysaden\u00e9 popul\u00e1cie aj na \u00fazem\u00ed Nov\u00e9ho Z\u00e9landu.[1][2][3][4]\nVedeck\u00fd n\u00e1zov\nDruhov\u00e9 meno atratus je latinsk\u00e9ho p\u00f4vodu a doslovne by sa dal prelo\u017ei\u0165 do sloven\u010diny ako v sm\u00fato\u010dnom \u0161ate. Je odvoden\u00fd od sfarbenia labute \u010diernej.[4]\nVedeck\u00e9 synonym\u00e1\nOkrem v s\u00fa\u010dasnosti platn\u00e9ho vedeck\u00e9ho n\u00e1zvu Cygnus atratus bola labu\u0165 \u010dierna v minulosti pop\u00edsan\u00e1 pod n\u00e1zvami Anas atrata (Latham, 1790), Chenopsis atrata (Latham, 1790), Anas cygnus niger (Perry, 1811), Anser novaehollandiae (Bonnaterre, 1791), Anas plutonia (Shaw, 1792) a Chenopis atrata roberti (Mathews, 1912).[2]\nLok\u00e1lne n\u00e1zvy\nV angli\u010dtine sa pre labu\u0165 \u010diernu pou\u017e\u00edva n\u00e1zov Black Swan a anglick\u00fd n\u00e1zov je teda odvoden\u00fd od sfarbenia labute[1] a v\u00fdznamovo toto\u017en\u00fd s n\u00e1zvom v sloven\u010dine.\nOpis\nD\u013a\u017eka tela: 110 - 140 cm[1][5][2][3][4] pri\u010dom obvykl\u00e1 d\u013a\u017eka tela je u samcov pribli\u017ene 130 cm a u sam\u00edc 120 cm[1]\nV\u00e1ha: 3,7 - 8,8 kg,[2][3][5] u sam\u00edc obvykle 3,7 - 7,2 kg a u samcov 3,8 - 8,8 kg[5]\nRozp\u00e4tie kr\u00eddiel: 160 - 200 cm[2][3][4]\nD\u013a\u017eka \u017eivota: vo vo\u013enej pr\u00edrode sa labute \u010dierne do\u017e\u00edvaj\u00fa veku okolo 40 rokov\nSamci s\u00fa o nie\u010do v\u00e4\u010d\u0161ie ne\u017e samice a[1][3] samice maj\u00fa propor\u010dne k telu o nie\u010do krat\u0161\u00ed krk ne\u017e samci.[1]\nGeneticky je najbli\u017e\u0161ou pr\u00edbuznou labute \u010diernej labu\u0165 ve\u013ek\u00e1 (Cygnus olor).[3]\nTvar tela je typick\u00fd labu\u0165ovit\u00fd s dlh\u00fdm prehnut\u00fdm krkom a v\u00fdrazn\u00fdm obo\u010d\u00edm.[3]\nSfarbenie je prev\u00e1\u017ene \u010dierne, len niektor\u00e9 letkov\u00e9 per\u00e1 b\u00fdvaj\u00fa biele.[1][3] U niektor\u00fdch jedincov sa na tele vyskytuj\u00fa aj hned\u00e9 \u010dasti.[1] D\u00fahovky b\u00fdvaj\u00fa \u010dervenej, alebo ru\u017eovej farby,[1][3] pri\u010dom mimo obdobia hniezdenia ich farba bledne a to a\u017e do biela.[1] U sam\u00edc b\u00fdva farba o nie\u010do svetlej\u0161ia ne\u017e u samcov.[1] Zob\u00e1k je oran\u017eov\u00fd a\u017e jasne \u010derven\u00fd s bielymi znakmi pri \u0161pi\u010dke.[1][3] Aj pri zob\u00e1ku b\u00fdva farba u sam\u00edc o nie\u010do svetlej\u0161ia ne\u017e u samcov.[1] Neoperen\u00e9 \u010dasti n\u00f4h s\u00fa tmavo-siv\u00e9.[1]\nSfarbenie mlad\u00fdch jedincov je sivohned\u00e9.[1][3] Konce bielych letkov\u00fdch kr\u00eddiel s\u00fa u ml\u00e1\u010fat \u010dierne.[1] D\u00fahovky o\u010d\u00ed maj\u00fa \u010dervenohned\u00fa farbu.[1] Zob\u00e1k je zafarben\u00fd menej v\u00fdrazne ako u dospel\u00fdch jedincov.[1][3] Vyskytuj\u00fa sa na \u0148om aj siv\u00e9 \u010dasti a to predov\u0161etk\u00fdm \u0161pi\u010dka.[1]\nKu komunik\u00e1cii vyu\u017e\u00edvaj\u00fa labute \u010dierne hlasov\u00e9 prejavy, ako aj gest\u00e1.[3]\nHlas\nHlasov\u00fd prejav je pomerne slab\u00fd, ale produkovan\u00fd vo vysokom t\u00f3ne.[3] Jedn\u00e1 sa o tr\u00fabiv\u00fd zvuk pri\u010dom u samcov je t\u00f3n hlb\u0161\u00ed a tr\u00fabenie trv\u00e1 dlh\u0161iu dobu ako u samice.[1]\nV\u00fdskyt\nVyskytuje sa na ve\u013ekej \u010dasti \u00fazemia Austr\u00e1lie, vr\u00e1tane Tasm\u00e1nie,[1][3][2] pri\u010dom preferuje najm\u00e4 vlhk\u00e9 oblasti v ju\u017enej \u010dasti kontinentu a severn\u00fdm tropick\u00fdm oblastiam sa sk\u00f4r vyh\u00fdba.[1][3] Najroz\u0161\u00edrenej\u0161ia je v juhov\u00fdchodnej a juhoz\u00e1padnej \u010dasti kontinentu, ako aj pozd\u013a\u017e takmer cel\u00e9ho v\u00fdchodn\u00e9ho pobre\u017eia, kde na severe jej v\u00fdskyt zasahuje a\u017e do oblast\u00ed pri meste Townsville v austr\u00e1lskom \u0161t\u00e1te Queensland v severov\u00fdchodnej \u010dasti kontinentu.[1] V Tasm\u00e1nii sa vyskytuj\u00fa predov\u0161etk\u00fdm v jej juhov\u00fdchodnej \u010dasti.[3]\nLabu\u0165 \u010dierna bola introdukovan\u00e1 na \u00fazem\u00ed Nov\u00e9ho Z\u00e9landu, kde sa n\u00e1sledne \u00faspe\u0161ne roz\u0161\u00edrila[3][2] a v s\u00fa\u010dasnosti tam jej po\u010dty dosahuj\u00fa desiatky tis\u00edc jedincov.[2]\nMimo \u00fazemia Austr\u00e1lie a Nov\u00e9ho Z\u00e9landu sa labu\u0165 \u010dierna objavuje aj na \u00fazem\u00ed Indon\u00e9zie, kde v\u0161ak nehniezdi a v Eur\u00f3pe bola introdukovan\u00e1 na \u00fazem\u00ed \u0160panielska, kde sa stala permanentn\u00fdm rezidentom.[6]\nIntrodukcia tohto druhu prebehla aj na \u00fazem\u00ed Severnej Ameriky.[3]\nBiotop\nOb\u00fdva vn\u00fatrozemn\u00e9 \u00fazemia s vodn\u00fdmi plochami, ako aj pobre\u017en\u00e9 regi\u00f3ny.[4][1][6][3] Ob\u00fdvan\u00e9 vodn\u00e9 plochy s\u00fa predstavovan\u00e9 predov\u0161etk\u00fdm riekami a jazerami, ale aj mo\u010dariskami.[1][4][3] Preferuj\u00fa miesta s vodnou veget\u00e1ciou.[3][4] Nevad\u00ed im ak\u00fdko\u013evek typ vody a tak sa vyskytuj\u00fa na ploch\u00e1ch s vodou sladkou, slanou, ako aj brakickou.[3][4] V obdob\u00ed nedostatku potravu s\u00fa schopn\u00e9 vzdiali\u0165 sa od permanentn\u00fdch vodn\u00fdch pl\u00f4ch a vtedy sa objavuje aj na zaplaven\u00fdch l\u00fakach, pr\u00edpadne aj such\u00fdch pastvin\u00e1ch a in\u00fdch typoch po\u013enohospod\u00e1rsky vyu\u017e\u00edvanej p\u00f4dy.[3][4]\nSp\u00f4sob \u017eivota\nJedn\u00e1 sa o nemigruj\u00faceho vt\u00e1ka.[6]\nLabute \u010dierne vytv\u00e1raj\u00fa monogamn\u00e9 p\u00e1ry v ktor\u00fdch ost\u00e1vaj\u00fa po cel\u00fd \u017eivot.[1][3] U mlad\u0161\u00edch jedincov sa v\u0161ak st\u00e1va, \u017ee po\u010das prv\u00fdch rokov hniezdenia vytvoria do\u010dasn\u00e9 sez\u00f3nne p\u00e1ry.[1]", "metadata": {"source": "data\\Labu\u0165_\u010dierna.txt"}, "type": "Document"}}