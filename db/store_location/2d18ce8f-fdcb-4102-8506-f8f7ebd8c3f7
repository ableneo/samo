{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Lievik tr\u00fabkovit\u00fd\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) huby (Fungi, Eumycota)\nTrieda (classis) Agaricomycetes\nRad (ordo) kuriatkotvar\u00e9 (Cantharellales)\n\u010ce\u013ea\u010f (familia) kuriatkovit\u00e9 (Cantharellaceae)\nRod (genus) Craterellus\nDruh (species) lievik tr\u00fabkovit\u00fd (C. cornucopioides)\nVedeck\u00fd n\u00e1zov\nCraterellus cornucopioides\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nLievik tr\u00fabkovit\u00fd (Craterellus cornucopioides) je jedl\u00e1 huba z \u010de\u013eade kuriatkovit\u00fdch (Cantharellaceae).\nOpis\nLievik tr\u00fabkovit\u00fd m\u00e1 osobit\u00fd a trochu smutn\u00fd v\u00fdzor.[1] Plodnica je tr\u00fabkovito-lievikovit\u00e1, tenko m\u00e4sit\u00e1, v hornej \u010dasti 3 \u2013 8 cm \u0161irok\u00e1, 5 \u2013 12 cm vysok\u00e1, s prehnut\u00fdm okrajom, ktor\u00fd b\u00fdva v mladosti celistv\u00fd, v dospelosti vlnit\u00fd, lalo\u010dnat\u00fd a roztrhan\u00fd. Na vn\u00fatornej strane je najprv hnedo\u010dierna, nesk\u00f4r \u010diernosiv\u00e1 a\u017e \u010dierna a lupinkat\u00e1. Vonkaj\u0161iu stranu celej huby vr\u00e1tane hl\u00fabika pokr\u00fdva v\u00fdtrusov\u00e9 r\u00facho (hym\u00e9lium), preto je v dospelosti od bieleho v\u00fdtrusn\u00e9ho prachu belavo oinovaten\u00e1.[2] Konzistecia plodnice je ve\u013emi krehk\u00e1, je bez v\u00fdraznej chuti a s pr\u00edjemnou v\u00f4\u0148ou.[3] V\u00fdtrusy s\u00fa vajcovito elipsovit\u00e9, hladk\u00e9, bezfarebn\u00e9, ve\u013ek\u00e9 12\u201315 \u00d7 7\u20138,5 \u03bcm. V\u00fdtrusn\u00fd prach je biely.[4]\nV\u00fdskyt\nPlodnice vyrastaj\u00fa koncom leta, najm\u00e4 v\u0161ak v jeseni (od augusta do novembra[4]), v bohat\u00fdch zrastencoch vo ve\u013ek\u00fdch skupin\u00e1ch, v opadanom l\u00edst\u00ed v listnat\u00fdch a zmie\u0161an\u00fdch lesoch, vz\u00e1cnej\u0161ie v ihli\u010dnat\u00fdch.[3] Naj\u010dastej\u0161ie sa vyskytuj\u00fa v bu\u010din\u00e1ch a dubin\u00e1ch, kde trsy plodn\u00edc, \u010dasto tvoria \u010darovn\u00e9 kruhy.[1] U n\u00e1s je v\u0161ade pomerne roz\u0161\u00edren\u00fd, najm\u00e4 v podhorsk\u00fdch oblastiach.[2]\nPraktick\u00fd v\u00fdznam\nJe to ve\u013emi chutn\u00e1 huba, aj ke\u010f svojim v\u00fdzorom hub\u00e1rov nepri\u0165ahuje. Vhodn\u00e1 je do polievok, om\u00e1\u010dok, na zav\u00e1ranie v octovom n\u00e1leve a na su\u0161enie.[3] V \u010cesku, kde je ob\u013e\u00fabenej\u0161\u00ed, sa \u010dasto su\u0161\u00ed a drv\u00ed na pr\u00e1\u0161ok, ktor\u00fd sa potom pou\u017e\u00edva ako korenie do rozli\u010dn\u00fdch pokrmov (ob\u013e\u00faben\u00fd je najm\u00e4 pokrm zvan\u00fd kuba, ktor\u00fd v mnoh\u00fdch dom\u00e1cnostiach nesmie ch\u00fdba\u0165 na \u0161tedrove\u010dernom stole[5]).[6]\nMo\u017enos\u0165 z\u00e1meny\nMo\u017enos\u0165 z\u00e1meny s nejakou inou hubou je pre jej charakteristick\u00fd tvar a farbu nepravdepodobn\u00fd. Najviac sa mu podob\u00e1 nejedl\u00fd lievik ku\u010derav\u00fd (Craterellus sinuosus), ktor\u00fd rastie v lete a na jese\u0148 v listnat\u00fdch lesoch jednotlivo alebo naj\u010dastej\u0161ie v trsoch.[2]\nGal\u00e9ria\nmlad\u0161ie plodnice\ntrs plodn\u00edc\nstar\u0161ie plodnice\nReferencie\n\u2191 a b Mirko Svr\u010dek, Bohumil Van\u010dura. Huby. Bratislava : Pr\u00edroda, 1987. 64-021-87. S. 299.\n\u2191 a b c Aurel Dermek. Huby lesov, pol\u00ed a l\u00fak. Martin : Osveta, 1985. 70-003-85. S. 164.\n\u2191 a b c Anton\u00edn P\u0159\u00edhoda. Hub\u00e1rov rok. Bratislava : Pr\u00edroda, 1973. 64-127-73. S. 220.\n\u2191 a b Aurel Dermek. Atlas na\u0161ich h\u00fab. Bratislava : Obzor, 1983. 65-001-83. S. 134.\n\u2191 Zden\u011bk Br\u00fddl. Velk\u00e1 datab\u00e1ze recept\u016f. Praha : KKnihy.cz, 2017. ISBN 978-80-7570-029-2. S. 50.\n\u2191 Ladislav Hagara. Atlas h\u00fab. Martin : Osveta, 1987. 70-042-87. S. 182.\nIn\u00e9 projekty\nCommons\nCommons pon\u00faka multimedi\u00e1lne s\u00fabory na t\u00e9mu Lievik tr\u00fabkovit\u00fd\nZdroj: \u201ehttps://sk.wikipedia.org/w/index.php?title=Lievik_tr\u00fabkovit\u00fd&oldid=7131164\u201c\nKateg\u00f3rie:\nJedl\u00e9 huby\nKuriatkovit\u00e9\nD\u00e1tum a \u010das poslednej \u00fapravy tejto str\u00e1nky: 25. december 2020, 11:17.", "metadata": {"source": "data\\Lievik_tr\u00fabkovit\u00fd.txt"}, "type": "Document"}}