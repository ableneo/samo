{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Vencovit\u00e9 tepny a ich vetvy (\u010dervene) v \u013eudskom srdci\nVencovit\u00e1 tepna/art\u00e9ria (in\u00e9 n\u00e1zvy: koron\u00e1rna tepna/art\u00e9ria, nespr\u00e1vne vencov\u00e1 tepna[pozn 1]; lat. arteria coronaria, pl. arteriae coronariae) je tepna (art\u00e9ria, arteria), ktor\u00e1 priv\u00e1dza krv do srdcovej svaloviny (myokardu, myocardium) a vy\u017eivuje ju. Vencovit\u00e9 tepny s\u00fa preto dos\u0165 z\u00e1sadn\u00e9 pre srde\u010dn\u00fa \u010dinnos\u0165. Vyskytuj\u00fa sa u v\u00e4\u010d\u0161iny stavovcov, najlep\u0161ie s\u00fa samozrejme vyvinut\u00e9 u drsnoko\u017ecov (\u017eralok a raja), krokod\u00edlov, vt\u00e1kov a cicavcov, vr\u00e1tane \u010dloveka. Naopak u v\u00e4\u010d\u0161iny kostnat\u00fdch r\u00fdb a u primit\u00edvnych \u0161tvorno\u017ecov nie je syst\u00e9m koron\u00e1rnych tepien takmer v\u00f4bec vyvinut\u00fd.[8]\nAnat\u00f3mia \u010dloveka\nRozli\u0161uj\u00fa sa dve vencovit\u00e9 tepny, prav\u00e1 vencovit\u00e1 tepna (arteria coronaria dextra) a \u013eav\u00e1 vencovit\u00e1 tepna (arteria coronaria sinistra). Obe vych\u00e1dzaj\u00fa z oblasti na samotnom za\u010diatku aorty v oblasti tesne za polomesiacovit\u00fdmi chlop\u0148ami. N\u00e1sledne sa zan\u00e1raj\u00fa do srdcov\u00e1 svalovina a vykazuj\u00fa vlnovit\u00fd priebeh \u2013 to s\u00favis\u00ed so zna\u010dn\u00fdmi zmenami objemu srdcovej svaloviny.[9]\nprav\u00e1 vencovit\u00e1 tepna (arteria coronaria dextra) \u2013 z\u00e1sobuje prav\u00fa predsie\u0148, prav\u00fa komoru a \u013eav\u00fa predsie\u0148[10]\n\u013eav\u00e1 vencovit\u00e1 tepna (arteria coronaria sinistra) \u2013 z\u00e1sobuje predov\u0161etk\u00fdm \u013eav\u00fa predsie\u0148, \u013eavo\u00fa komoru a prav\u00fa komoru[10]\nObe vencovit\u00e9 tepny s\u00fa pribli\u017ene rovnako siln\u00e9. Prav\u00e1 vencovit\u00e1 tepna sa v\u0161ak v\u00fdrazne viac vetv\u00ed, \u010do s\u00favis\u00ed s nedostatkom kysl\u00edka v dutine pravej komory (svalovina je tu odk\u00e1zan\u00e1 v\u00fdhradne na vencovit\u00e9 tepny).[9]\nS\u00favisiace ochorenia\nJednotliv\u00e9 vetvy vencovit\u00fdch tepien nemaj\u00fa dostato\u010dne ve\u013ek\u00e9 spojenia s okoln\u00fdmi vetvami (tzv.kolater\u00e1ly).[9] Ke\u010f sa vencovit\u00e1 tepna z\u00fa\u017ei, doch\u00e1dza k zhor\u0161en\u00e9mu z\u00e1sobeniu danej \u010dasti srdcovej svaloviny kysl\u00edkom, a \u013eahko doch\u00e1dza k patologick\u00fdm stavom. Ochorenie sa naz\u00fdva Ischemick\u00e1 srde\u010dn\u00e1 choroba. Naj\u010dastej\u0161ie doch\u00e1dza k zu\u017eovaniu tepien pri atheroskler\u00f3ze. Prejavom nedokrvenosti (isch\u00e9mie) je boles\u0165 na hrudi \u2013 angina pectoris.\nAk d\u00f4jde k \u00fapln\u00e9mu uz\u00e1veru niektorej z vencovit\u00fdch tepien, m\u00f4\u017ee okrsok svaloviny z\u00e1sobovan\u00fd touto tepnou za\u010da\u0165 odumiera\u0165 a vznik\u00e1 infarkt myokardu. Lie\u010dbou je bu\u010f zavedenie stentu (t. j. v\u00fdstu\u017ee) do z\u00fa\u017een\u00e9ho miesta pomocou kat\u00e9tru zaveden\u00e9 naj\u010dastej\u0161ie z tepny na z\u00e1p\u00e4st\u00ed. \u010eal\u0161ia z mo\u017enost\u00ed je oper\u00e1cia srdca \u2013 koron\u00e1rny by-pass \u2013 premostenie z\u00fa\u017een\u00fdch miest pomocou \u0161tepov \u2013 naj\u010dastej\u0161ie prsn\u00fdch tepien alebo tie\u017e pomocou \u017e\u00edl odobran\u00fdch z doln\u00fdch kon\u010dat\u00edn. Oper\u00e1cia sa uskuto\u010d\u0148uje na pracovisku kardiochirurgie.\nPozn\u00e1mky\n\u2191 Tento ekvivalent uv\u00e1dza piaty diel star\u0161ieho, z h\u013eadiska jazykovej kodifik\u00e1cie u\u017e neaktu\u00e1lneho Slovn\u00edk slovensk\u00e9ho jazyka (1965)[1], ako aj aktu\u00e1lny Kr\u00e1tky slovn\u00edk slovensk\u00e9ho jazyka (2003)[2][3] a najnov\u0161\u00ed Slovn\u00edk s\u00fa\u010dasn\u00e9ho slovensk\u00e9ho jazyka (2011)[4], av\u0161ak nie je jazykovo spr\u00e1vny. Toti\u017e pr\u00edponou -ovit\u00fd sa v sloven\u010dine tvoria adjekt\u00edva vyjadruj\u00face podobnos\u0165,[5] pri\u010dom v pr\u00edpade arteriae coronariae ide pr\u00e1ve o t\u00fato podobnos\u0165 \u2013 pr\u00edslu\u0161n\u00e9 tepny podobaj\u00fa na veniec.[6] Za pozornos\u0165 stoj\u00ed, \u017ee zatia\u013e \u010do zmienen\u00fd piaty diel Slovn\u00edka slovensk\u00e9ho jazyka uv\u00e1dzal ekvivalent vencov\u00fd (bez toho, \u017ee by obsahoval adjekt\u00edvum vencovit\u00fd), z\u00e1rove\u0148 v prvom diele \u2013 pri adjekt\u00edve koron\u00e1rny \u2013 uv\u00e1dzal ekvivalent vencovit\u00fd (pri term\u00edne vencovit\u00e9 cievy).[7]\nReferencie\n\u2191 Peciar, \u0160tefan, ed. (1959), \u201evencov\u00fd\u201c, Slovn\u00edk slovensk\u00e9ho jazyka, I. A \u2013 K (1. vyd.), Bratislava: Vydavate\u013estvo Slovenskej akad\u00e9mie vied\n\u2191 Ka\u010dala, J\u00e1n; Pis\u00e1r\u010dikov\u00e1, M\u00e1ria; Pova\u017eaj, Matej, edi. (2003), \u201ekoron\u00e1rny\u201c, Kr\u00e1tky slovn\u00edk slovensk\u00e9ho jazyka (4. dopl. a upr. vyd.), Bratislava: VEDA, vydavate\u013estvo Slovenskej akad\u00e9mie vied, ISBN 80-224-0750-X\n\u2191 Ka\u010dala, J\u00e1n; Pis\u00e1r\u010dikov\u00e1, M\u00e1ria; Pova\u017eaj, Matej, edi. (2003), \u201evencov\u00fd\u201c, Kr\u00e1tky slovn\u00edk slovensk\u00e9ho jazyka (4. dopl. a upr. vyd.), Bratislava: VEDA, vydavate\u013estvo Slovenskej akad\u00e9mie vied, ISBN 80-224-0750-X\n\u2191 Jaro\u0161ov\u00e1, Alexandra; Buz\u00e1ssyov\u00e1, Kl\u00e1ra, edi. (2011), \u201ekoron\u00e1rny\u201c, Slovn\u00edk s\u00fa\u010dasn\u00e9ho slovensk\u00e9ho jazyka, H \u2013 L (1. vyd.), Bratislava: VEDA, vydavate\u013estvo Slovenskej akad\u00e9mie vied, ISBN 978-80-224-1172-1\n\u2191 Ondrus, Pavel; Horeck\u00fd, J\u00e1n; Furd\u00edk, Juraj (1980), S\u00fa\u010dasn\u00fd slovensk\u00fd spisovn\u00fd jazyk : Lexikol\u00f3gia (1. vyd.), Bratislava: Slovensk\u00e9 pedagogick\u00e9 nakladate\u013estvo, str. 124 . \u201ePr\u00edponou -ovit\u00fd sa tvoria pr\u00eddavn\u00e9 men\u00e1 s v\u00fdznamom podobnosti, napr. hrudovit\u00fd, \u0161\u013eachovit\u00fd, ka\u0161ovit\u00fd, kos\u00e1kovit\u00fd. Niekedy sa pridru\u017euje aj v\u00fdznam v\u00e4\u010d\u0161ieho mno\u017estva, napr. slizovit\u00fd, vredovit\u00fd.\u201c\n\u2191 \u0160imon, Franti\u0161ek; Danko, J\u00e1n (2013), \u201eTerm\u00edn corona v anatomickej nomenklat\u00fare\u201c, in Brod\u0148ansk\u00e1, Erika; Jur\u00edkov\u00e1, Erika; \u0160imon, Franti\u0161ek, Hortus Graeco-Latinus Cassoviensis I : Zborn\u00edk pr\u00edspevkov z klasickej filol\u00f3gie, latinskej medievalistiky a neolatinistiky, Ko\u0161ice: Univerzita Pavla Jozefa \u0160af\u00e1rika v Ko\u0161iciach, str. 146, ISBN 978-80-8152-035-8, https://www.upjs.sk/public/media/17269/HORTUS%20I.pdf, dost. 2020-03-29\n\u2191 Peciar, \u0160tefan, ed. (1959), \u201ekoron\u00e1rny\u201c, Slovn\u00edk slovensk\u00e9ho jazyka, I. A \u2013 K (1. vyd.), Bratislava: Vydavate\u013estvo Slovenskej akad\u00e9mie vied", "metadata": {"source": "data\\Vencovit\u00e1_tepna.txt"}, "type": "Document"}}