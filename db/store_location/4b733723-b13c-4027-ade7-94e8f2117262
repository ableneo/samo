{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Pohlavn\u00e9 rozmno\u017eovanie u jednotliv\u00fdch skup\u00edn organizmov\nProkaryoty\nProkariotick\u00e9 organizmy \u2013 organizmy bez prav\u00e9ho jadra sa delia na dve dom\u00e9ny, archaea a bakt\u00e9rie. V\u00fdvojovo star\u0161ie archey sa rozmno\u017euj\u00fa v\u00fdlu\u010dne nepohlavne. Bakt\u00e9rie u\u017e maj\u00fa mechanizmy na cielen\u00fa (nielen muta\u010dn\u00fa) zmenu svojho genetick\u00e9ho materi\u00e1lu, ale nemo\u017eno u nich hovori\u0165 o pohlavnom rozmno\u017eovan\u00ed v pravom zmysle slova. V drvivej v\u00e4\u010d\u0161ine pr\u00edpadov sa bakt\u00e9rie rozmno\u017euj\u00fa nepohlavne, jednoduch\u00fdm delen\u00edm. U mnoh\u00fdch druhov pohlavn\u00fd cyklus nebol nikdy pozorovan\u00fd. Zriedkavo m\u00f4\u017ee d\u00f4js\u0165 k prenosu genetick\u00e9ho materi\u00e1lu medzi dvoma bakteri\u00e1lnymi bunkami. Existuj\u00fa tri sp\u00f4soby tak\u00e9hoto prenosu: konjug\u00e1cia, transdukcia a transform\u00e1cia. Vo v\u0161etk\u00fdch troch pr\u00edpadoch v\u0161ak ide iba o jednosmern\u00fd prenos DNA z jednej bunky do druhej. Bunka, ktor\u00e1 genetick\u00fd materi\u00e1l odovzd\u00e1va, sa niekedy ozna\u010duje ako \"sam\u010dia\" a prij\u00edmaj\u00faca bunka ako \"sami\u010dia\", ale nejde o pohlavie v pravom zmysle. Ke\u010f\u017ee u prokaryotov nie je mo\u017en\u00e9 reduk\u010dn\u00e9 delenie (mei\u00f3za), gen\u00f3m akceptora sa st\u00e1va nadpriemerne ve\u013ek\u00fd a objavuje sa tendencia r\u00fdchlo ho obnovi\u0165 na p\u00f4vodn\u00fa ve\u013ekos\u0165. Len zriedkavo sa zdvojen\u00fd gen\u00f3m pren\u00e1\u0161a aj na potomstvo, ktor\u00e9 vznik\u00e1 \u010fal\u0161\u00edm delen\u00edm bunky.\nEukaryoty\nU eukaryotick\u00fdch organizmov vo v\u00e4\u010d\u0161ine pr\u00edpadov pozn\u00e1me pohlavn\u00e9 aj nepohlavn\u00e9 rozmno\u017eovanie. Nepohlavn\u00e9 rozmno\u017eovanie sa \u010dasto odohr\u00e1va v st\u00e1lych, nemenn\u00fdch podmienkach a pri zhor\u0161en\u00fdch podmienkach prech\u00e1dzaj\u00fa organizmy k pohlavn\u00e9mu rozmno\u017eovaniu. U stavovcov v\u0161ak u\u017e v\u00fdrazne prevl\u00e1da pohlavn\u00e9 rozmno\u017eovanie a cicavce sa takmer v\u00fdlu\u010dne rozmno\u017euj\u00fa pohlavne; len ve\u013emi zriedkavo u nich doch\u00e1dza k polyembryonii, rozdeleniu zygoty na dve alebo viac geneticky toto\u017en\u00fdch buniek, z ktor\u00fdch sa potom vyvin\u00fa jednovaje\u010dn\u00e9 dvoj\u010dat\u00e1, troj\u010dat\u00e1, at\u010f. U niektor\u00fdch organizmov mei\u00f3za predch\u00e1dza bezprostredne vzniku gam\u00e9t, u in\u00fdch, napr\u00edklad u baz\u00eddiov\u00fdch h\u00fab mei\u00f3za nasleduje kr\u00e1tko po vzniku zygoty.\nPrvoky\nPrvoky s\u00fa jednobunkov\u00e9 organizmy a takmer cel\u00fd \u017eivot pre\u017e\u00edvaj\u00fa bu\u010f v haploidnom, alebo v diploidnom stave. Netvoria pohlavn\u00e9 bunky v pravom zmysle slova. Ich rozmno\u017eovanie je v\u00e4\u010d\u0161inou nepohlavn\u00e9, delen\u00edm, vyskytuj\u00fa sa v\u0161ak aj tri typy pohlavn\u00e9ho rozmno\u017eovania: gametogamia, gamontogamia a autogamia. Zvl\u00e1\u0161tnym pr\u00edpadom gamontogamie je konjug\u00e1cia, roz\u0161\u00edren\u00e1 u n\u00e1levn\u00edkov (Ciliophora) a kvasiniek.\nRastliny a huby\nKvet je \u00fatvarom sl\u00fa\u017eiacim na pohlavn\u00e9 rozmno\u017eovanie semenn\u00fdch rastl\u00edn\nV\u00fdtrusy h\u00fab\nRastliny s\u00fa vo ve\u013ekej v\u00e4\u010d\u0161ine pr\u00edpadov schopn\u00e9 pohlavn\u00e9ho rozmno\u017eovania, v\u00fdnimku tvoria cyanobakt\u00e9rie (sinice), u ktor\u00fdch bol pohlavn\u00fd cyklus dok\u00e1zan\u00fd zatia\u013e len experiment\u00e1lne. Ale vzh\u013eadom na to, \u017ee sinice sa zara\u010fuj\u00fa k prokaryotom, mo\u017eno o rastlin\u00e1ch v\u0161eobecne poveda\u0165, \u017ee sa m\u00f4\u017eu rozmno\u017eova\u0165 nepohlavne aj pohlavne. U mnoh\u00fdch ni\u017e\u0161\u00edch rastl\u00edn, machorastov, rias a h\u00fab je typick\u00e9 striedanie pohlavnej a nepohlavnej gener\u00e1cie, tzv. rodozmena. Za rodozmenu mo\u017eno pova\u017eova\u0165 aj pohlavn\u00e9 rozmno\u017eovanie cievnat\u00fdch rastl\u00edn, pri\u010dom f\u00e1za nepohlavnej gener\u00e1cie (gametofytu) je u nich silne potla\u010den\u00e1 a gametofyt, ktor\u00fd bol u machorastov tvoren\u00fd mili\u00f3nmi buniek, ich u semenn\u00fdch rastl\u00edn obsahuje iba nieko\u013eko m\u00e1lo. Len gametofyt dok\u00e1\u017ee vytv\u00e1ra\u0165 haploidn\u00e9 pohlavn\u00e9 bunky \u2013 gam\u00e9ty.\nSami\u010dia pohlavn\u00e1 bunka u rastl\u00edn sa naz\u00fdva oosf\u00e9ra, sam\u010die bunky s\u00fa spermatozoidy alebo spermie. U nekvitn\u00facich rastl\u00edn je oplodnenie viazan\u00e9 na vodn\u00e9 prostredie, v ktorom spermatozoidy pripl\u00e1vaj\u00fa k vajcovej bunke a oplodnia ju. Suchozemsk\u00e9 semenn\u00e9 rastliny s\u00fa odk\u00e1zan\u00e9 na prenos sam\u010d\u00edch pohlavn\u00fdch buniek k sami\u010d\u00edm vetrom alebo \u017eivo\u010d\u00edchmi. Semenn\u00e9 rastliny maj\u00fa vaj\u00ed\u010dko mnohobunkov\u00e9 a predstavuje v podstate sami\u010d\u00ed gametofyt. Samotn\u00e1 sami\u010dia generat\u00edvna bunka oosf\u00e9ra sa vytv\u00e1ra a\u017e vn\u00fatri vaj\u00ed\u010dka. U nahosemenn\u00fdch rastl\u00edn sa pe\u013eov\u00e9 zrnko zachyt\u00e1va na vaj\u00ed\u010dku a dovn\u00fatra vnikne za pomoci tzv. polina\u010dnej kvapky. Tento jav sa naz\u00fdva opelenie. U krytosemenn\u00fdch rastl\u00edn sa za opelenie pova\u017euje prenos pe\u013eov\u00e9ho zrnka na bliznu. Po oplodnen\u00ed vznik\u00e1 zygota, z ktorej u nekvitn\u00facich rastl\u00edn vyrast\u00e1 rovno pohlavn\u00e1 gener\u00e1cie \u2013 sporofyt a u kvitn\u00facich vznik\u00e1 z\u00e1rodok \u2013 embryo, z ktor\u00e9ho za vhodn\u00fdch podmienok vyrastie nov\u00e1 rastlina.\nPokia\u013e je rastlina schopn\u00e1 produkova\u0165 sami\u010die aj sam\u010die pohlavn\u00e9 bunky, naz\u00fdva sa jednodom\u00e1. Pokia\u013e ka\u017ed\u00fd jedinec produkuje len jeden typ pohlavn\u00fdch buniek, hovor\u00edme, \u017ee je dvojdom\u00fd.\n\u017divo\u010d\u00edchy\nV\u0161etky \u017eivo\u010d\u00edchy, od t\u00fdch najprimit\u00edvnej\u0161\u00edch a\u017e po najvyspelej\u0161ie, s\u00fa pravdepodobne schopn\u00e9 pohlavn\u00e9ho rozmno\u017eovania, aj ke\u010f nie u v\u0161etk\u00fdch bol pozorovan\u00fd cel\u00fd cyklus. Pohlavn\u00e9 bunky sa tvoria v \u0161peci\u00e1lnych \u017e\u013eaz\u00e1ch \u2013 gon\u00e1dach. Sami\u010die pohlavn\u00e9 bunky sa naz\u00fdvaj\u00fa vajcov\u00e9 bunky (vaj\u00ed\u010dka) a sam\u010die spermie. Vajcov\u00e9 bunky \u017eivo\u010d\u00edchov s\u00fa spravidla obl\u00e9 a nepohybliv\u00e9 (v\u00fdnimku tvoria napr. hubky) a v\u017edy bez bi\u010d\u00edka. Aby sa po oplodnen\u00ed vajcov\u00e1 bunka mohla deli\u0165 a\u017e do chv\u00edle, kedy bude nov\u00fd organizmus schopn\u00fd prij\u00edma\u0165 potravu, v\u00e4\u010d\u0161inou maj\u00fa vajcov\u00e9 bunky z\u00e1soby \u017e\u013atka, ktor\u00e9 s\u00fa r\u00f4zne ve\u013ek\u00e9. Spermie s\u00fa spravidla men\u0161ie ako vaj\u00ed\u010dka, s\u00fa s bi\u010d\u00edkmi alebo bez nich, a nenes\u00fa \u017e\u013atok.", "metadata": {"source": "data\\Pohlavn\u00e9_rozmno\u017eovanie.txt"}, "type": "Document"}}