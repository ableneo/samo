{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Ma\u010dka\nMa\u010dka dom\u00e1ca\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) cicavce (Mammalia)\nPodtrieda (subclassis) \u017eivorod\u00e9 (Theria)\nNadrad (superordo) placentovce (Eutheria)\nRad (ordo) m\u00e4so\u017eravce (Carnivora)\nPodrad (subordo) suchozemsk\u00e9 (Fissipedia)\n\u010ce\u013ea\u010f (familia) ma\u010dkovit\u00e9 (Felidae)\nPod\u010de\u013ea\u010f (subfamilia) mal\u00e9 ma\u010dky (Felinae)\nRod (genus) ma\u010dka (Felis)\nDruh (species) ma\u010dka div\u00e1 (F. silvestris)\nPoddruh/Plemeno (subspecies) ma\u010dka dom\u00e1ca (F. silvestris catus)\nVedeck\u00fd n\u00e1zov\nFelis silvestris catus\nRagni a Randi, 1986\nSynonym\u00e1\nFelis silvestris domesticus, Felis silvestris f. catus,\nFelis silvestris lybica f. catus, Felis catus (Linnaeus 1758), Felis libyca (Troussart 1904),\nFelis domestica (Fischer 1829)\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nMa\u010dka dom\u00e1ca (lat. Felis catus) je nieko\u013eko storo\u010d\u00ed domestikovan\u00fd poddruh ma\u010dky divej.\nPo svojich predkoch zdedila vynikaj\u00faci zrak, sluch a k lovu dokonale prisp\u00f4soben\u00e9 telo. E\u0161te predned\u00e1vnom bola ma\u010dka neodmyslite\u013enou s\u00fa\u010das\u0165ou ka\u017ed\u00e9ho vidieckeho domu. S rozvojom civiliz\u00e1cie je ale vidieckeho prostredia \u010doraz menej a ma\u010dka str\u00e1ca svoje postavenie \u00fa\u017eitkov\u00e9ho dom\u00e1ceho zviera\u0165a. V mest\u00e1ch sa pre svoju reproduk\u010dn\u00fa schopnos\u0165 a pre potenci\u00e1lne nebezpe\u010denstvo prenosu toxoplazm\u00f3zy a rozli\u010dn\u00fdch parazitov st\u00e1va nev\u00edtan\u00fdm probl\u00e9mom. Na druhej strane je v\u010faka relat\u00edvne nen\u00e1ro\u010dnej starostlivosti a schopnosti doda\u0165 pr\u00edbytku teplo domova \u010doraz ob\u013e\u00fabenej\u0161\u00edm dom\u00e1cim zviera\u0165om.\nDomestik\u00e1cia ma\u010dky\nPredkovia ma\u010diek\nMa\u010dka lesn\u00e1\nMa\u010dka plav\u00e1\nMa\u010dkovit\u00e9 \u0161elmy patria medzi cicavce. Prv\u00e9 cicavce sa vyvinuli z plazov asi pred 200 mili\u00f3nmi rokov. Po vymret\u00ed dinosaurov, pred pri, za\u010dali cicavce z\u00edskava\u0165 dominantn\u00e9 postavenie, ktor\u00e9 si udr\u017eali dodnes. Vyvinulo sa nieko\u013eko m\u00e4so\u017erav\u00fdch \u010de\u013ead\u00ed, kam patr\u00ed aj \u010de\u013ea\u010f Miacis. Boli to \u0161elmy ve\u013ekosti lasice a\u017e vlka. V obdob\u00ed ran\u00fdch tre\u0165oh\u00f4r, \u010di\u017ee pred 60 \u2013 35 mili\u00f3nmi rokov sa jedinci z \u010de\u013eade Miacidae roz\u0161\u00edrili zo Severnej Ameriky cez Beringovu \u00fa\u017einu do celej Eur\u00e1zie. Postupne sa z nich vyvinuli predchodcovia dne\u0161n\u00fdch m\u00e4so\u017erav\u00fdch \u010de\u013ead\u00ed, vr\u00e1tane ma\u010diek. Prv\u00e9 ma\u010dkovit\u00e9 zvierat\u00e1 sa objavili v eoc\u00e9ne pred asi 40 mili\u00f3nmi rokov. Na rozdiel od ostatn\u00fdch druhov sa ma\u010dkovit\u00e9 druhy vyv\u00edjali r\u00fdchlo a u\u017e v \u010fal\u0161om obdob\u00ed, v oligoc\u00e9ne, sa podobali dne\u0161n\u00fdm ma\u010dk\u00e1m. Dnes rozozn\u00e1vame tri rody ma\u010diek: Panthera, Felis a Acinonyx. Panthera s\u00fa ma\u010dky ve\u013ek\u00e9 a maj\u00fa na spodnej \u010dasti jazyka mal\u00fa jazylku, ktor\u00e1 sa vo\u013ene pohybuje a m\u00f4\u017eu v\u010faka nej vyd\u00e1va\u0165 siln\u00e9 zvuky. Felis s\u00fa ma\u010dky mal\u00e9, maj\u00fa pevn\u00fa jazylku, nem\u00f4\u017eu teda vyd\u00e1va\u0165 siln\u00e9 zvuky. Do rodu Acinonyx patr\u00ed iba gepard, preto\u017ee m\u00e1 paz\u00fary, ktor\u00e9 sa nedaj\u00fa \u00faplne zatiahnu\u0165.\nSpolu\u017eitie ma\u010dky s \u010dlovekom\nBli\u017e\u0161ie inform\u00e1cie v hlavnom \u010dl\u00e1nku: Ma\u010dka v dejin\u00e1ch\nDomestik\u00e1cia za\u010dala pred pribli\u017ene 10 000 rokmi v oblasti Bl\u00edzkeho v\u00fdchodu. \u013dudia po\u010das tohto obdobia prech\u00e1dzali na po\u013enohospod\u00e1rsky sp\u00f4sob \u017eivota a ma\u010dky im pom\u00e1hali s kontrolou \u0161kodliv\u00fdch hlodavcov.[1]\nMa\u010dky r\u00f4zne postavenie \u2013 boli milovan\u00e9 a uctievan\u00e9 ako bohyne, ale aj prenasledovan\u00e9 a zatracovan\u00e9 ako zl\u00e9 tvory \u010di predpovede ne\u0161\u0165astia. Dnes za\u017e\u00edvaj\u00fa v mnoh\u00fdch k\u00fatoch sveta svoju renesanciu aj v\u010faka \u010dasovej nen\u00e1ro\u010dnosti pri ich chove.\nSl\u00e1vne ma\u010dky\nBli\u017e\u0161ie inform\u00e1cie v hlavnom \u010dl\u00e1nku: Sl\u00e1vne ma\u010dky\nPodobne ako psy, aj ma\u010dky na\u0161li svoje uplatnenie aj v umen\u00ed a niektor\u00e9 jedince s\u00fa dodnes sl\u00e1vnej\u0161ie ako ich majitelia. V literat\u00fare sa stret\u00e1vame so sl\u00e1vnym koc\u00farom v \u010di\u017em\u00e1ch, \u010di ma\u010dkou \u0160k\u013eabkou z Alice v krajine z\u00e1zrakov, do divadla chod\u00edme na sl\u00e1vny muzik\u00e1l Cats a v telev\u00edzii sa smejeme na ne\u0161ikovnosti koc\u00fara Toma alebo napr\u00edklad Garfielda, ktor\u00fd jed\u00e1va lasagne.\nMa\u010dky a sl\u00e1vne osobnosti\nBohumil Hrabal, nama\u013eovan\u00fd medzi svojimi milovan\u00fdmi ma\u010dkami na Hrabalovej stene v Prahe-Libni\nAmerick\u00fd spisovate\u013e Ernest Hemingway choval osem ma\u010diek, Mark Twain ich mal vraj dev\u00e4tn\u00e1s\u0165 a franc\u00fazsky kardin\u00e1l Richelieu \u0161trn\u00e1s\u0165. Po\u010das vojny, ke\u010f Nemci bombardovali Lond\u00fdn, si premi\u00e9r Churchill d\u00e1val okrem spr\u00e1v z frontu a vojensk\u00fdch depe\u0161\u00ed posiela\u0165 aj inform\u00e1cie o tom, \u010di je jeho ry\u0161av\u00fd koc\u00far Jock v poriadku.\nFyzik Isaac Newton sa zasl\u00fa\u017eil o vyn\u00e1lez takzvan\u00fdch ma\u010dac\u00edch dvierok, ke\u010f si ako chovate\u013e ma\u010diek v\u0161imol, \u017ee zatvoren\u00e9 dvere ma\u010dky obmedzuj\u00fa v pohybe.\nPerzsk\u00e9 ma\u010dky sa stali ve\u013emi ob\u013e\u00faben\u00fdmi vo Ve\u013ekej Brit\u00e1nii aj v\u010faka kr\u00e1\u013eovnej Vikt\u00f3rii, ktor\u00e1 ich chovala a zbo\u017e\u0148ovala.\nAnglick\u00fd kr\u00e1\u013e Henrich III. pri poh\u013eade na ma\u010dky omdlieval, r\u00edmsky cis\u00e1r Gaius Iulius Caesar a franc\u00fazsky osvietenec Voltaire ma\u010dky nezn\u00e1\u0161ali a hudobn\u00fd skladate\u013e Johannes Brahms na ne po\u013eoval zo svojho okna.\n\u010cesk\u00fd spisovate\u013e Bohumil Hrabal choval nieko\u013eko ma\u010diek.\nNajv\u00e4\u010d\u0161ie ma\u010dky", "metadata": {"source": "data\\Ma\u010dka_dom\u00e1ca.txt"}, "type": "Document"}}