{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Kortikosteroidy s\u00fa pou\u017e\u00edvan\u00e9 v terapii u\u017e pomerne dlho. Lewis Sarett z Merck & Co. prv\u00fd syntetizoval kortiz\u00f3n, pri\u010dom pou\u017eil komplikovan\u00fa 36-stup\u0148ov\u00fa synt\u00e9zu po\u010d\u00ednaj\u00facu deoxycholovou kyselinou, extrahovanou z hov\u00e4dzej \u017el\u010de. Kv\u00f4li n\u00edzkej efekt\u00edvnosti premeny kyseliny deoxycholovej na kortiz\u00f3n vych\u00e1dzala cena kortiz\u00f3nu na 200 americk\u00fdch dol\u00e1rov na gram. Russel Marker zo Syntex objavil ove\u013ea lacnej\u0161\u00ed a pr\u00edstupnej\u0161\u00ed zdrojov\u00fd materi\u00e1l, diosgen\u00edn z mexick\u00fdch sladk\u00fdch zemiakov. Jeho proces premeny diosgen\u00ednu na progester\u00f3n \u0161tvorstup\u0148ovou premenou sa vol\u00e1 Markerova degrad\u00e1cia. Bol to d\u00f4le\u017eit\u00fd krok v masovej produkcii steroidn\u00fdch horm\u00f3nov vr\u00e1tane kortiz\u00f3nu a kontracept\u00edv. V roku 1952 H. C. Murray z Upjohn Co. vyvinul proces pri ktorom plese\u0148 rodu Rhizopus oxidovala progester\u00f3n na produkt, ktor\u00fd bol potom premenen\u00fd na kortiz\u00f3n. Mo\u017enos\u0165 lacno vyr\u00e1ba\u0165 ve\u013ek\u00e9 mno\u017estv\u00e1 kortiz\u00f3nu z diosgen\u00ednu v sladk\u00fdch zemiakoch zn\u00ed\u017eila cenu na 6$ za gram a v 80-tych rokoch a \u010falej na 0,46$ za gram. V\u00fdskum Percyho Juliana tie\u017e pomohol postupu tohoto v\u00fdskumu. Podstata protiz\u00e1palov\u00e9ho \u00fa\u010dinku kortiz\u00f3nu v\u0161ak ostala z\u00e1hadou a\u017e do objavenia adhez\u00edvnej kask\u00e1dy a \u00fa\u010dasti fosfolip\u00e1zy A2 v produkcii prostagland\u00ednov a leukotri\u00e9nov, za\u010diatkom 80-tych rokov.\nZdroje\nTento \u010dl\u00e1nok je \u010diasto\u010dn\u00fd alebo \u00fapln\u00fd preklad \u010dl\u00e1nku Corticosteroid na anglickej Wikip\u00e9dii.\nChemick\u00fd port\u00e1l\nBiologick\u00fd port\u00e1l\nMedic\u00ednsky port\u00e1l\nZdroj: \u201ehttps://sk.wikipedia.org/w/index.php?title=Kortikoid&oldid=7542312\u201c\nKateg\u00f3rie:\nLie\u010div\u00e1\nHorm\u00f3ny\nKortikoidy\nSkryt\u00e9 kateg\u00f3rie:\nPort\u00e1l:Ch\u00e9mia/Zapojen\u00e9 \u010dl\u00e1nky\nPort\u00e1l:Biol\u00f3gia/Zapojen\u00e9 \u010dl\u00e1nky\nPort\u00e1l:Medic\u00edna/Zapojen\u00e9 \u010dl\u00e1nky\nWikip\u00e9dia:\u010cl\u00e1nky priamo volaj\u00face \u0161abl\u00f3nu Port\u00e1l\nD\u00e1tum a \u010das poslednej \u00fapravy tejto str\u00e1nky: 27. febru\u00e1r 2023, 18:47.", "metadata": {"source": "data\\Kortikoid.txt"}, "type": "Document"}}