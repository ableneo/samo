{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "S\u00faradnice: 50\u00b051\u203241\u2033S 15\u00b012\u203210\u2033V\ufeff / \ufeff50,86139\u00b0S 15,20278\u00b0V\ufeff / 50.86139; 15.20278\nJizerskohorsk\u00e9 bu\u010diny\nN\u00e1rodn\u00e1 pr\u00edrodn\u00e1 rezerv\u00e1cia\nJizerskohorsk\u00e9 bu\u010diny\n\u0160t\u00e1t\n\u010cesko\nRegi\u00f3n\nLibereck\u00fd kraj\nOkres\nLiberec\nLokalita\nFr\u00fddlant, Old\u0159ichov v H\u00e1j\u00edch,\nRaspenava, Hejnice,\nB\u00edl\u00fd Potok, L\u00e1zn\u011b Libverda\nNadmorsk\u00e1 v\u00fd\u0161ka\n360 \u2013 1 006 m n. m.\nS\u00faradnice\n50\u00b051\u203241\u2033S 15\u00b012\u203210\u2033V\ufeff / \ufeff50,86139\u00b0S 15,20278\u00b0V\ufeff / 50.86139; 15.20278\nRozloha\n950,9252 ha\nVznik\n16. august 1999[1]\n- Vyhl\u00e1sil Okresn\u00fd \u00farad Semily\nSpr\u00e1va\nAOPK \u010cR\nK\u00f3d AOPK \u010cR\n2058\nJizerskohorsk\u00e9 bu\u010diny\nPoloha na mape \u010ceska\nWikimedia Commons: Jizerskohorsk\u00e9 bu\u010diny\nWebov\u00e1 str\u00e1nka: BioLib.cz\nOpenStreetMap: mapa\nPort\u00e1l, ktor\u00e9ho s\u00fa\u010das\u0165ou je t\u00e1to str\u00e1nka:\nGeografick\u00fd port\u00e1l\nEur\u00f3psky v\u00fdznamn\u00e1 lokalita\nCZ0510400\nJizerskohorsk\u00e9 bu\u010diny je n\u00e1rodn\u00e1 pr\u00edrodn\u00e1 rezerv\u00e1cia, ktor\u00e1 vznikla 16. augusta 1999 zl\u00fa\u010den\u00edm p\u00f4vodn\u00fdch siedmich n\u00e1rodn\u00fdch pr\u00edrodn\u00fdch rezerv\u00e1ci\u00ed \u0160pi\u010d\u00e1k, Str\u017eov\u00fd vrch, Poledn\u00edk, \u0160tolpichy, Ti\u0161ina, Fr\u00fddlantsk\u00e9 cimburie a Pali\u010dn\u00edk vyhl\u00e1\u0161kou Ministerstva \u017eivotn\u00e9ho prostredia \u010d. 200/1999. Rozklad\u00e1 sa na 27km\u00b2. Jadrov\u00e9 oblasti zaberaj\u00fa \u00fazemie o ve\u013ekosti 950,9252ha a s\u00fa\u010dasne vyhl\u00e1sen\u00e9 ochrann\u00e9 p\u00e1smo 1750,4101ha. \u0160es\u0165 z p\u00f4vodn\u00fdch siedmich rezerv\u00e1ci\u00ed vzniklo roku 1960, roku 1965 bola vyhl\u00e1sen\u00e1 siedma \u010das\u0165. [2] Cel\u00e1 oblas\u0165 le\u017e\u00ed v 1. z\u00f3ne CHKO Jizersk\u00e9 hory. Hlavn\u00fdm predmetom ochrany je pomerne zachoval\u00fd lesn\u00fd porast bez podstatn\u00fdch zmien sp\u00f4soben\u00fdch \u010dlovekom. \u00dazemie je zna\u010dne rozsiahle a poskytuje teda ve\u013ek\u00fa rozmanitos\u0165 ako v oblasti fl\u00f3ry tak fauny.[3]\nT\u00e1to, turistami a horolezcami ve\u013emi ob\u013e\u00faben\u00e1, lokalita je zauj\u00edmav\u00e1 predov\u0161etk\u00fdm zna\u010dn\u00fdm po\u010dtom skaln\u00fdch \u00fatvarov a vyhliadok, ktor\u00e9 vplyvom ve\u013ekej svahovitosti ter\u00e9nu poskytuj\u00fa v\u00fdh\u013ead do okolia. Medzi ob\u013e\u00faben\u00e9 patria Jizerskohorsk\u00e9 pomn\u00ed\u010dky. Pamiatky na padl\u00fdch drevoruba\u010dov, s\u00faboje pytliakov a h\u00e1jnikov alebo t\u00fdch, ktor\u00ed si v hor\u00e1ch sami vzali \u017eivot. H\u013eadanie t\u00fdchto pomn\u00edkov patr\u00ed medzi ob\u013e\u00faben\u00e9 aktivity.[4] lokalitou prech\u00e1dza n\u00e1u\u010dn\u00fd chodn\u00edk Old\u0159ichovsk\u00e9 h\u00e1je a sk\u00e1ly, a potom sa na \u00fazem\u00ed lokality, v oblasi Mal\u00e9ho \u0160tolpichu, nach\u00e1dza p\u00e4\u0165 z trin\u00e1stich zastaven\u00edho n\u00e1u\u010dn\u00e9ho chodn\u00edka Lesy Jizersk\u00fdch h\u00f4r.[5]\nLokalita\nN\u00e1rodn\u00e1 pr\u00edrodn\u00e1 rezerv\u00e1cia Jizerskohorsk\u00e9 bu\u010diny, le\u017eiaca v 1. z\u00f3ne CHKO Jizersk\u00e9 hory, zasahuje na katastr\u00e1lne \u00fazemie \u0161iestich obc\u00ed - Old\u0159ichova v H\u00e1j\u00edch, Fr\u00fddlantu v \u010cech\u00e1ch, Raspenavy, Hejnice, L\u00e1zn\u00ed Libverda a B\u00edl\u00e9ho Potoka. V\u00e4\u010d\u0161ina \u00fazemia n\u00e1rodnej pr\u00edrodnej rezerv\u00e1cie sa rozklad\u00e1 na lesn\u00fdch pozemkoch.[2]\nV\u00fdh\u013ead zo Skaln\u00e9ho hradu\nToto v\u00fdrazne plo\u0161ne aj v\u00fd\u0161kovo \u010dlenit\u00e9 \u00fazemie sa rozklad\u00e1 na severe Jizersk\u00fdch h\u00f4r. V bl\u00edzkosti hor\u00e1rne Dubina sa nach\u00e1dza najni\u017e\u0161\u00ed bod n\u00e1rodnej pr\u00edrodnej rezerv\u00e1cie s nadmorskou v\u00fd\u0161kou 360 m, oproti tomu na Poledn\u00edch kame\u0148och sa nach\u00e1dza bod najvy\u0161\u0161\u00ed (1006 m). Hlboko zarezan\u00e9 \u00fadolia a skalnat\u00e9 v\u00fdbe\u017eky s\u00fa pre lokalitu typick\u00e9. [6] Cel\u00e9 \u00fazemie, ktor\u00e9ho priemern\u00e9 ro\u010dn\u00e9 zr\u00e1\u017eky sa pohybuj\u00fa okolo 1000 mm[7], je zr\u00e1\u017ekovo ve\u013emi bohat\u00e9 a patr\u00ed do baltsk\u00e9ho \u00famoria. V n\u00e1rodnej pr\u00edrodnej rezerv\u00e1cii sa tie\u017e nach\u00e1dza najv\u00e4\u010d\u0161\u00ed vodop\u00e1d Jizersk\u00fdch h\u00f4r a to asi 30m vysok\u00fd Ve\u013ek\u00fd \u0160tolpich. \u0160olc\u016fv rybn\u00edk, ktor\u00fd je jedinou ve\u013ekou vodnou plochou (7 ha) bol zalo\u017een\u00fd u\u017e v 17. storo\u010d\u00ed.[8]\nHist\u00f3ria\nDo Jizerskohorsk\u00fdch bu\u010d\u00edn za\u010dal \u010dlovek prenika\u0165 a\u017e v 14. storo\u010d\u00ed. Severn\u00e1 hranica \u00fazemia tak bola po\u010das 14. a\u017e 16. storo\u010dia definovan\u00e1 postupom nemeckej obilnin\u00e1rskej koloniz\u00e1cie. Z\u00e1padn\u00e1 hranica lesa bola po\u010das 14. a\u017e 18. storo\u010dia definovan\u00e1 z libereckej strany. Z\u00e1sadn\u00fd vplyv na n\u00e1rodn\u00fa pr\u00edrodn\u00fa rezerv\u00e1ciu mali skl\u00e1ri, ktor\u00ed sem prenikli u\u017e v 16. storo\u010d\u00ed. Drevo spracov\u00e1vali na pota\u0161 a ako palivo do skl\u00e1rskych pec\u00ed. T\u00e1to ich \u010dinnos\u0165 bola ukon\u010den\u00e1 na za\u010diatku 20. storo\u010dia.\nJizerskohorsk\u00e9 bu\u010diny\nVplyvom nedostatku stavebn\u00e9ho dreva v \u010cesku aj v Nemecku prenikali na hrebene hlavne drevoruba\u010di. N\u00e1sledkom drev\u00e1rskej \u010dinnosti, \u010di u\u017e leg\u00e1lnej alebo neleg\u00e1lnej, je v cel\u00fdch Jizersk\u00fdch hor\u00e1ch ve\u013ek\u00e9 mno\u017estvo pomn\u00edkov, pripom\u00ednaj\u00facich tragick\u00e9 \u00famrtia drevoruba\u010dov. V oblasti n\u00e1rodnej pr\u00edrodnej rezerv\u00e1cie to s\u00fa pamiatky na Gustava Maiwalda[9] alebo Flori\u00e1na Krausa zvan\u00e9ho Wenzerich.[10] drevoruba\u010dsk\u00e1 \u010dinnos\u0165 mala za n\u00e1sledok zn\u00ed\u017eenie zast\u00fapenia smreku a jedle a to hlavne na \u00fazem\u00ed dne\u0161nej n\u00e1rodnej pr\u00edrodnej rezerv\u00e1cie. Od 16. storo\u010dia sa drevo ne\u0165a\u017eilo len ako stavebn\u00fd materi\u00e1l, ale aj ako palivo do raspenavskej \u017eeleziarne. V 17. storo\u010d\u00ed potom len kr\u00e1tku dobu z\u00e1sobovalo Jizerskohorsk\u00e9 drevo zbrojn\u00e9 huty Albrechta z Vald\u0161tejna.", "metadata": {"source": "data\\Jizerskohorsk\u00e9_bu\u010diny.txt"}, "type": "Document"}}