{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Tu\u010dniak cis\u00e1rsky je schopn\u00fd termoregul\u00e1cie (udr\u017eiavania si svojej z\u00e1kladnej telesnej teploty) bez toho, aby upravil svoj metabolizmus, cez \u0161irok\u00fa \u0161k\u00e1lu tepl\u00f4t. Zn\u00e1ma ako termo-neutr\u00e1lna \u0161k\u00e1la, zasahuje od \u221210 do 20 \u00b0C.\nV pr\u00edpade, \u017ee teploty nedosahuj\u00fa toto teplotn\u00e9 rozp\u00e4tie, r\u00fdchlos\u0165 jeho metabolizmu sa podstatne zv\u00fd\u0161i, ale vyskytuj\u00fa sa jedinci, ktor\u00ed dok\u00e1\u017eu udr\u017ea\u0165 svoju telesn\u00fa teplotu medzi 37,6 a 38,0 \u00b0C v teplot\u00e1ch nepresahuj\u00facich \u221247 \u00b0C.\nPohyby pl\u00e1van\u00edm, ch\u00f4dzou a trasen\u00edm sa s\u00fa tri reakcie sl\u00fa\u017eiace na zv\u00fd\u0161enie metabolizmu, \u0161tvrt\u00fd proces zah\u0155\u0148a n\u00e1rast rozkladu tukov enz\u00fdmami, \u010do je sp\u00f4soben\u00e9 horm\u00f3nom zvan\u00fdm glukag\u00f3n.\nPri teplot\u00e1ch presahuj\u00facich 20 \u00b0C, sa m\u00f4\u017ee tu\u010dniak cis\u00e1rsky rozru\u0161i\u0165, ke\u010f\u017ee jeho telesn\u00e1 teplota a r\u00fdchlos\u0165 metabolizmu st\u00fapnu, aby sa zv\u00fd\u0161ila tepeln\u00e1 strata. Dv\u00edhan\u00edm kr\u00eddel a odha\u013eovan\u00edm spodnej strany vystavuje povrch svojho tela vzduchu 16-timi percentami, \u010d\u00edm napom\u00e1ha strate tepla vo v\u00e4\u010d\u0161om mno\u017estve.\nSp\u00f4sob ob\u017eivy\nPreva\u017en\u00fa \u010das\u0165 jeho potravy tvoria ryby, kryl, k\u00f4rovce a hlavono\u017ece, napr\u00edklad s\u00e9pia. Potravu si zaobstar\u00e1va v antarktick\u00fdch moriach, mimo ktor\u00fdch sa zvy\u010dajne nevyskytuje. Pri love dok\u00e1\u017ee zosta\u0165 ponoren\u00fd a\u017e 20 min\u00fat a potopi\u0165 sa do h\u013abky 530 metrov. Po\u010das lovu prepl\u00e1va aj 1 000 km. Disponuje nieko\u013ek\u00fdmi prisp\u00f4sobeniami pre u\u013eah\u010denie pon\u00e1rania, vr\u00e1tane pevn\u00fdch kost\u00ed na zn\u00ed\u017eenie barotraumy a schopnosti redukova\u0165 metabolizmus a tak pozastavi\u0165 nepodstatn\u00e9 funkcie org\u00e1nov. \u010cinnos\u0165 srdca sa zni\u017euje na 15 \u2013 20 \u00faderov za min\u00fatu, \u010do tie\u017e napom\u00e1ha tu\u010dniakom str\u00e1vi\u0165 viac \u010dasu pod hladinou.\nIch hemoglob\u00edn a myoglob\u00edn je schopn\u00fd viaza\u0165 a transportova\u0165 kysl\u00edk pri n\u00edzkej koncentr\u00e1cii krvi, \u010do umo\u017e\u0148uje t\u00fdmto vt\u00e1kom zotrva\u0165 v \u010dinnosti pri n\u00edzkej hladine kysl\u00edka, pri\u010dom v in\u00fdch pr\u00edpadoch by to viedlo k strate vedomia.\nRozmno\u017eovanie\nAptenodytes forsteri\nTu\u010dniak cis\u00e1rsky je sn\u00e1\u010f najzn\u00e1mej\u0161\u00ed pre sled p\u00fati, ktor\u00e9 dospel\u00ed vykonaj\u00fa ka\u017ed\u00fd rok kv\u00f4li p\u00e1reniu a k\u0155meniu svojich potomkov. Jedin\u00fd druh tu\u010dniaka, ktor\u00fd sa rozmno\u017euje po\u010das antarktickej zimy putuje 50 a\u017e 120 km po \u013eade ku chovn\u00fdm kol\u00f3ni\u00e1m. Tieto kol\u00f3nie m\u00f4\u017eu zah\u0155\u0148a\u0165 tis\u00edce jedincov. Samica kladie jedin\u00e9 vajce, ktor\u00e9 b\u00fdva inkubovan\u00e9 samcom, zatia\u013e \u010do sa samica vracia k moru aby zohnala potravu. Rodi\u010dia sa nesk\u00f4r striedaj\u00fa v zh\u00e1\u0148an\u00ed potravy a starostlivosti o ml\u00e1\u010fa v kol\u00f3nii.\n\u017divotn\u00fd cyklus\n\u017divotn\u00fd cyklus tu\u010dniaka cis\u00e1rskeho.\nHniezdne obdobie tohto druhu za\u010d\u00edna v marci a apr\u00edli po tom, ako sa tu\u010dniaky vr\u00e1tia na svoje \u013eadov\u00e9 hniezdisk\u00e1, vzdialen\u00e9 niekedy a\u017e 150 km od mora. Po\u010das pobytu v hniezdnej kol\u00f3nii neprij\u00edmaj\u00fa \u017eiadnu potravu a \u017eij\u00fa iba z tuku, nahromaden\u00e9ho po\u010das leta. Za\u010diatkom zimy znesie samica jedno vajce, ktor\u00e9 od nej prevezme samec a inkubuje ho 62 \u2013 67 dn\u00ed. Samce sa zomkn\u00fa k sebe a v antarktickej noci zohrievaj\u00fa vajcia. Ka\u017ed\u00fd samec m\u00e1 vajce polo\u017een\u00e9 na noh\u00e1ch a prekryt\u00e9 ko\u017en\u00fdm z\u00e1hybom. Po\u010das toho, ako samec zahrieva vajce, sa samica vykrmuje v mori. Po\u010das dva mesiace trvaj\u00facej inkub\u00e1cie neprij\u00edmaj\u00fa samce v\u00f4bec potravu a schudn\u00fa na polovicu p\u00f4vodnej v\u00e1hy. Po vyliahnut\u00ed ml\u00e1\u010fa\u0165a ho samec k\u0155mi mliekovit\u00fdm v\u00fdlu\u010dkom, bohat\u00fdm na tuk. Ke\u010f sa nakrmen\u00e1 samica vr\u00e1ti z mora, preberie v\u00fdchovu o ml\u00e1\u010fa a samec odch\u00e1dza na more, aby sa prv\u00fd raz po takmer 4 mesiacoch nak\u0155mil. V obdob\u00ed, kedy sa za\u010d\u00edna topi\u0165 \u013eadov\u00fd pr\u00edkrov pobre\u017en\u00fdch mor\u00ed a pr\u00edstup k moru sa skr\u00e1ti, za\u010dn\u00fa nosi\u0165 potravu potomkovi obaja rodi\u010dia.\nPriemern\u00e1 ro\u010dn\u00e1 miera pre\u017eitia tu\u010dniaka cis\u00e1rskeho je 95,1%, s priemernou d\u013a\u017ekou \u017eivota 19,9 rokov. T\u00ed ist\u00ed v\u00fdskumn\u00edci, ktor\u00ed to vypozorovali odhaduj\u00fa, \u017ee 1% naroden\u00fdch ml\u00e1\u010fat by re\u00e1lne mohlo dosiahnu\u0165 vek 50 rokov. Naopak, len 19% ml\u00e1\u010fat pre\u017eije svoj prv\u00fd rok \u017eivota. Z toho d\u00f4vodu 80% popul\u00e1cie tu\u010dniaka cis\u00e1rskeho tvoria dospel\u00ed jedinci star\u0161\u00ed ako 5 rokov.\nTaxon\u00f3mia\nTu\u010dniak cis\u00e1rsky bol op\u00edsan\u00fd roku 1844 anglick\u00fdm zool\u00f3gom Georgeom Grayom, ktor\u00fd odvodil jeho v\u0161eobecn\u00e9 pomenovanie zo starej gr\u00e9\u010dtiny: a/\u03b1 \u201ebez\u201c pteno-/\u03c0\u03c4\u03b7\u03bd\u03bf- \u201eschopn\u00fd lieta\u0165\u201c alebo \u201eokr\u00eddlen\u00fd\u201c a dytes/\u03b4\u03c5\u03c4\u03b7\u03c2 \u201epot\u00e1pa\u010d\u201c. Jeho konkr\u00e9tny pr\u00edvlastok je na po\u010des\u0165 nemeck\u00e9mu pr\u00edrodovedcovi Johannovi Forsterovi, ktor\u00fd sprev\u00e1dzal kapit\u00e1na Jamesa Cooka na jeho druhej plavbe Tich\u00fdm oce\u00e1nom a ofici\u00e1lne pomenoval p\u00e4\u0165 \u010fal\u0161\u00edch druhov tu\u010dniakov.\nSpolu s podobne sfarben\u00fdm, ale men\u0161\u00edm tu\u010dniakom kr\u00e1\u013eovsk\u00fdm (Aptenodytes patagonicus) je tu\u010dniak cis\u00e1rsky jedn\u00fdm z dvoch zachovan\u00fdch druhov rodu Aptenodytes. Fos\u00edlny d\u00f4kaz o tre\u0165om druhu \u2013 tu\u010dniak Ridgenov (Aptenodytes ridgeni) \u2013 bol n\u00e1jden\u00fd vo fos\u00edlnych z\u00e1znamoch z neskor\u00e9ho plioc\u00e9nu z pred asi troch mili\u00f3nov rokov na Novom Z\u00e9lande. \u0160t\u00fadie o spr\u00e1van\u00ed tu\u010dniakov a ich genetike navrhli, \u017ee rod Aptenodytes je baz\u00e1lny; in\u00fdmi slovami, \u017ee sa oddelil od odvetvia, z ktor\u00e9ho poch\u00e1dzaj\u00fa v\u0161etky ostatn\u00e9 \u017eij\u00face druhy tu\u010dniakov. D\u00f4kaz z mitochondri\u00e1lnej a jadrovej DNA nazna\u010duje, \u017ee toto rozdelenie nastalo zhruba pred 40 mili\u00f3nmi rokov.\nReferencie\n\u2191 IUCN Red list 2022.1. Pr\u00edstup 24. septembra 2022\nIn\u00e9 projekty\nCommons\nWikidruhy\nCommons pon\u00faka multimedi\u00e1lne s\u00fabory na t\u00e9mu Tu\u010dniak obrovsk\u00fd\nWikidruhy pon\u00fakaj\u00fa inform\u00e1cie na t\u00e9mu Tu\u010dniak obrovsk\u00fd\nZdroj", "metadata": {"source": "data\\Tu\u010dniak_obrovsk\u00fd.txt"}, "type": "Document"}}