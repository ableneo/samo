{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Vn\u00fatorn\u00e1 stavba kosti\nKos\u0165 (lat. os) alebo kostn\u00e9 tkanivo je tvrd\u00e9 spojivov\u00e9 tkanivo alebo oporn\u00fd org\u00e1n sformovan\u00fd z tohto tkaniva. Nach\u00e1dza sa u mnoh\u00fdch \u017eivo\u010d\u00edchov. Kostn\u00e9 tkanivo tvor\u00ed podstatn\u00fa \u010das\u0165 kostry stavovcov.\nKosti spolu vytv\u00e1raj\u00fa \u0161trukt\u00faru a tvar tela, ochra\u0148uj\u00fa vn\u00fatorn\u00e9 org\u00e1ny a spolu so svalmi a k\u013abmi zabezpe\u010duj\u00fa pohyb. S\u00fa tvoren\u00e9 z v\u00e4\u010d\u0161ej \u010dasti anorganickou a men\u0161ej \u010dasti organickou hmotou (bunky, organick\u00e9 molekuly).\nProces tvorby kosti sa v\u0161eobecne naz\u00fdva osteogen\u00e9za, proces premeny tkaniva na kos\u0165 sa naz\u00fdva osifik\u00e1cia. N\u00e1uka o kostiach sa naz\u00fdva osteol\u00f3gia.\nZlo\u017eenie\nV\u00fdbrus kompaktnej kosti\nKostn\u00e9 bunky\nKostn\u00e9 bunky \u2013 osteocyty s\u00fa ulo\u017een\u00e9 v dutink\u00e1ch (lak\u00fanach, lat. lacunae), ktor\u00e9 s\u00fa navz\u00e1jom posp\u00e1jan\u00e9 jemn\u00fdmi kan\u00e1likmi (lat. canaliculi ossium). Tieto bunky sa z\u00fa\u010dast\u0148uj\u00fa na uvo\u013e\u0148ovan\u00ed miner\u00e1lnej zlo\u017eky z kostn\u00e9ho tkaniva a t\u00fdm sa podie\u013eaj\u00fa na regul\u00e1cii hladiny v\u00e1pnika v krvi. Osteocyt predstavuje pokojovd\u00e9 \u0161t\u00e1dium \u010fal\u0161ieho typu kostn\u00fdch buniek \u2013 osteoblastov. Osteoblasty sa z\u00fa\u010dast\u0148uj\u00fa na tvorbe z\u00e1kladnej kostnej hmoty, ktor\u00fa produkuj\u00fa v podobe prekurzorov; po vytvoren\u00ed medzibunkovej hmoty, ktorou sa obklopia, sa menia na osteocyt. Osteoklasty s\u00fa obrovsk\u00e9 bunky, ktor\u00e9 s\u00fa schopn\u00e9 rozp\u00fa\u0161\u0165a\u0165 a resorbova\u0165 kostn\u00e9 tkanivo.\nMedzibunkov\u00e1 hmota\nTvor\u00ed ju organick\u00e1 zlo\u017eka \u2013 tzv. osteoid (osse\u00edn) \u2013 zo zv\u00e4zkov kolag\u00e9nov\u00fdch fibr\u00edl spojen\u00fdch amorfnou hmotou (osteoalbumoid, osteomukoid). Do tejto zlo\u017eky sa ukladaj\u00fa anorganick\u00e9, miner\u00e1lne l\u00e1tky. Pomer medzi zlo\u017ekami sa po\u010das \u017eivota \u010dloveka men\u00ed, st\u00fapa podiel anorganickej zlo\u017eky a preto sa kosti v starobe st\u00e1vaj\u00fa krehkej\u0161\u00edmi a v mladosti s\u00fa pru\u017enej\u0161ie.\nMiner\u00e1lne l\u00e1tky\nZ\u00e1kladn\u00e1 kostn\u00e1 hmota (kostn\u00e1 matrix) je silne mineralizovan\u00e1, \u010d\u00edm toto tkanivo z\u00edskava zna\u010dn\u00fa tvrdos\u0165. Hlavn\u00fdmi miner\u00e1lnymi zlo\u017ekami kosti s\u00fa:\nhydroxylapatit (Ca10(PO4)6(OH)2)\nhydrog\u00e9nfosfore\u010dnan v\u00e1penat\u00fd (CaHPO4)\nhydrog\u00e9nfosfore\u010dnan hore\u010dnat\u00fd (MgHPO4)\nuhli\u010ditan v\u00e1penat\u00fd (CaCO3)\nMiner\u00e1lna zlo\u017eka predstavuje a\u017e 65 % hmotnosti kosti. Pr\u00edtomnos\u0165 vl\u00e1kien kolag\u00e9nu dod\u00e1va kostn\u00e9mu tkanivu potrebn\u00fa pru\u017enos\u0165. Okrem podpornej funkcie sl\u00fa\u017ei kostn\u00e9 tkanivo ako z\u00e1sob\u00e1re\u0148 miner\u00e1lnych l\u00e1tok, ktor\u00e9 s\u00fa pod\u013ea potreby vyd\u00e1van\u00e9 do krvn\u00e9ho obehu.\nMechanick\u00e9 vlastnosti kosti\nKos\u0165 je ve\u013emi pevn\u00e1, jej odolnos\u0165 sa zni\u017euje a\u017e vo vy\u0161\u0161om veku. Zn\u00e1\u0161a ve\u013emi vysok\u00fa statick\u00fa z\u00e1\u0165a\u017e: v smere dlhej osi znes\u00fa tie najsilnej\u0161ie cez 1 000 kg; odolnos\u0165 na \u0165ah je e\u0161te vy\u0161\u0161ia. Hor\u0161ie je to v smere kr\u00e1tkej osi, odolnos\u0165 je zhruba polovi\u010dn\u00e1. Najmen\u0161iu odolnos\u0165 maj\u00fa kosti vo\u010di p\u00f4sobeniu torznej sily \u2013 pohybuje sa v hodnot\u00e1ch jednotiek kilogramov. V realite v\u0161ak p\u00f4sob\u00ed i r\u00fdchlos\u0165 n\u00e1razu a \u0165ah okolit\u00e9ho svalstva \u2013 preto kosti \u017eiv\u00e9ho \u010dloveka vydr\u017eia menej ako izolovan\u00e9 kosti v experimente.\nTypy kostn\u00e9ho tkaniva\n\u0160trukt\u00fara koncentrick\u00e9ho lamel\u00e1rneho kostn\u00e9ho tkaniva.\nh \u2013 Haversov kan\u00e1lik\nRozli\u0161ujeme dva z\u00e1kladn\u00e9 typy kostn\u00e9ho tkaniva:\nv\u00e4zivov\u00e9 (vl\u00e1knit\u00e9, fibril\u00e1rne)\nlamel\u00e1rne\nU cicavcov nach\u00e1dzame takmer v\u00fdlu\u010dne lamel\u00e1rnu kos\u0165. V\u00e4zivov\u00e1 kos\u0165 sa nach\u00e1dza hlavne u ni\u017e\u0161\u00edch stavovcov, u cicavcov sa tento typ vyskytuje iba prechodne, v priebehu osifik\u00e1cie.\nV\u00e4zivov\u00e9 kostn\u00e9 tkanivo\nV\u00e4zivov\u00e9 kostn\u00e9 tkanivo predstavuje primit\u00edvny druh kosti a u cicavcov sa vyskytuje v\u00e4\u010d\u0161inou iba prechodne, ako v\u00fdsledok prim\u00e1rnej osifik\u00e1cie. V dospelosti je u \u010dloveka zachovan\u00e1 len v stene labyrintu vn\u00fatorn\u00e9ho ucha, pri lebe\u010dn\u00fdch \u0161voch a v miestach \u00faponov v\u00e4zov a \u0161liach na kos\u0165. U ni\u017e\u0161\u00edch stavovcov, napr\u00edklad r\u00fdb, sa vyskytuje ako trval\u00e9 kostn\u00e9 tkanivo. Sklad\u00e1 sa z pls\u0165ovito usporiadan\u00fdch kolag\u00e9nov\u00fdch fibr\u00edl a predstavuje prechod medzi v\u00e4zivom a kos\u0165ou. Osteocyty s\u00fa ulo\u017een\u00e9 v lak\u00fanach pomedzi zv\u00e4zkami vl\u00e1kien. Lamely sa v tomto type kostn\u00e9ho tkaniva nenach\u00e1dzaj\u00fa v\u00f4bec.\nLamel\u00e1rne kostn\u00e9 tkanivo\nLamel\u00e1rne kostn\u00e9 tkanivo sa sklad\u00e1 z mikroskopick\u00fdch platni\u010diek \u2013 lamiel. Tieto lamely m\u00f4\u017eu prebieha\u0165 line\u00e1rne, pri\u010dom nieko\u013eko s\u00fabe\u017en\u00fdch lamiel vytv\u00e1ra vo\u013en\u00fdm okom vidite\u013en\u00fd kostn\u00fd tr\u00e1m\u010dek. Tak\u00fdmto sp\u00f4sobom je usporiadan\u00e1 \u0161pongi\u00f3zna (tr\u00e1mcovit\u00e1) kos\u0165 \u2013 lat. substantia spongiosa (trabecularis), ktor\u00e1 predstavuje hlavne tkanivo v\u00fdpl\u0148ov\u00e9, nie nosn\u00e9. Vyskytuje sa v epif\u00fdzach (hlaviciach) dlh\u00fdch kost\u00ed a ako v\u00fdpl\u0148 kr\u00e1tkych kost\u00ed.\nV kostiach, ktor\u00e9 s\u00fa za\u0165a\u017eovan\u00e9 pravidelne v ur\u010dit\u00fdch smeroch, sa tr\u00e1m\u010deky spongi\u00f3zy usporiadavaj\u00fa v smere p\u00f4sobenia preva\u017euj\u00facej sily, vytv\u00e1raj\u00fa tzv. kostn\u00e9 trajekt\u00f3rie a tvoria architektoniku spongi\u00f3znej kosti. Tento syst\u00e9m zais\u0165uje maxim\u00e1lnu pevnos\u0165 kosti pri minim\u00e1lnej spotrebe materi\u00e1lu. Jeho vznik podmie\u0148uje vonkaj\u0161ie p\u00f4sobenie \u2013 z\u00e1\u0165a\u017e, kladen\u00e1 na jednotliv\u00e9 kosti \u2013 \u010dlovek sa s vytvorenou architektonikou nenarod\u00ed.\n\u0160trukt\u00fara kompaktnej kosti.", "metadata": {"source": "data\\Kos\u0165.txt"}, "type": "Document"}}