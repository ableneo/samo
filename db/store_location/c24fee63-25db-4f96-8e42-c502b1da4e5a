{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Krava nakazen\u00e1 BSE, ktor\u00e1 stratila schopnos\u0165 st\u00e1\u0165\nBovinn\u00e1 spongiformn\u00e1 encefalopatia (BSE, \u013eudovo choroba \u0161ialen\u00fdch kr\u00e1v) je jedna z pri\u00f3nov\u00fdch chor\u00f4b v u\u017e\u0161om zmysle, \u010di\u017ee jedna zo skupiny tzv. transmis\u00edvnych spongiformn\u00fdch encefalopati\u00ed (TSE).[1] Prenos spongiformnej encefalopatie z dobytka, pr\u00edpadne odli\u0161n\u00e9ho zviera\u0165a na \u010dloveka vyvol\u00e1va tzv. variantn\u00fa Creutzfeldtovu-Jakobovu chorobu (vCJD).\nHist\u00f3ria\nInfek\u010dn\u00e1 pr\u00ed\u010dina ochorenia TSE bola preuk\u00e1zan\u00e1 prof. Gajduskom, patol\u00f3gom slovensk\u00e9ho p\u00f4vodu \u017eij\u00facim v USA, ktor\u00fd u\u017e v roku 1957 pouk\u00e1zal na prenos choroby kuru prostredn\u00edctvom ritu\u00e1lneho kanibalizmu mozgu zosnul\u00fdch domorodcov na Novej Guinei. V roku 1966 t\u00fato svoju te\u00f3riu preuk\u00e1zal \u00faspe\u0161n\u00fdm prenosom kuru z mozgu zosnul\u00e9ho domorodca na \u0161impanza. TSE bola odvtedy zahrnut\u00e1 do skupiny infek\u010dn\u00fdch ochoren\u00ed sp\u00f4sobovan\u00fdch nekonven\u010dn\u00fdm agensom s dlhou inkuba\u010dnou dobou (pomal\u00e9 v\u00edrusov\u00e9 infekcie \u2013 angl. slow virus infections). Vlastn\u00e9 preuk\u00e1zanie infek\u010dn\u00e9ho agensa v\u0161ak dlho nebolo \u00faspe\u0161n\u00e9. V roku 1982 bola Prusinerom a spol. vytvoren\u00e1 te\u00f3ria pri\u00f3nov \u2013 infek\u010dn\u00fdch, vysoko rezistentn\u00fdch bielkovinov\u00fdch molek\u00fal ako \u00faplne nov\u00fdch p\u00f4vodcov infek\u010dn\u00fdch ochoren\u00ed. Za vytvorenie pri\u00f3novej te\u00f3rie z\u00edskal Stanley B. Prusiner v roku 1997 Nobelovu cenu.\nBSE bola pri dobytku prv\u00fdkr\u00e1t zisten\u00e1 v roku 1986 a v nasleduj\u00facich rokoch bol zisten\u00fd jej v\u00fdskyt aj pri in\u00fdch druhoch zvierat. V roku 1996 bol op\u00edsan\u00fd nov\u00fd variant Creutzfeldtovej-Jakobovej choroby (CJD). St\u00fapal po\u010det d\u00f4kazov o podobnosti p\u00f4vodcu BSE a p\u00f4vodcu nov\u00e9ho variantu CJD. BSE bola d\u00f4vodom hospod\u00e1rskeho sporu o dovoz a v\u00fdvoz hov\u00e4dzieho m\u00e4sa medzi Anglickom a Franc\u00fazskom. N\u00e1zov choroba \u0161ialen\u00fdch kr\u00e1v z\u00edskalo toto ochorenie preto, \u017ee v neskor\u0161\u00edch \u0161t\u00e1di\u00e1ch vyvol\u00e1va u kr\u00e1v neobvykl\u00e9 spr\u00e1vanie. Odborn\u00fd n\u00e1zov poukazuje na to, \u017ee ide o ochorenie dobytku (bovinn\u00e1 = hov\u00e4dzia), ktor\u00e9 sa prejavuje p\u00f3rovitos\u0165ou mozgu, ktor\u00fd potom pripom\u00edna v neskor\u0161\u00edch \u0161t\u00e1di\u00e1ch hubu (spongiformn\u00e1 = hubotv\u00e1rna; encefalopatia = nez\u00e1palov\u00e9 ochorenie mozgu). Predpoklad\u00e1 sa, \u017ee variantom BSE by mohlo by\u0165 ochorenie ovce scrapia.\nPrenos a inkuba\u010dn\u00e1 doba\nChoroba m\u00e1 ve\u013emi dlh\u00fa inkuba\u010dn\u00fa dobu. Pri krav\u00e1ch sa uv\u00e1dza 2 a\u017e 8 rokov. Inkuba\u010dn\u00e1 doba nov\u00e9ho variantu CJD pri \u010dloveku sa odhaduje e\u0161te dlh\u0161ia (a\u017e cez dvadsa\u0165 rokov). Na z\u00e1klade vedeck\u00fdch v\u00fdskumov sa us\u00fadilo, \u017ee \u013eudia ochoreli v mladosti, ke\u010f po\u017eili potravu, ktor\u00e1 obsahovala nervov\u00e9 tkanivo nakazen\u00e9ho dobytka. Riziko ochorenia \u010dloveka v s\u00favislosti s BSE dnes u\u017e prakticky v\u010faka komplexu ochrann\u00fdch opatren\u00ed neexistuje. Na bit\u00fankoch sa v\u0161etko nervov\u00e9 tkanivo dobytku odde\u013euje (cel\u00e9 hlavy, lymfatick\u00e9 uzliny, miecha a \u010das\u0165 \u010dreva). Pokia\u013e je BSE zisten\u00e1, tak sa vrstevnica (o rok star\u0161ia a o rok mlad\u0161ia) a \u017eij\u00faci potomkovia nakazen\u00e9ho kusu utr\u00e1caj\u00fa a taktie\u017e vy\u0161etruj\u00fa.\nPatogen\u00f3za\nFotografia ukazuje abnorm\u00e1lne dr\u017eanie tela a zn\u00ed\u017eenie hmotnosti kravy, nakazenej BSE\nPri\u00f3nov\u00fd celul\u00e1rny prote\u00edn (PrPC) je prirodzene sa vyskytuj\u00faca bielkovina membr\u00e1n gangliov\u00fdch mozgov\u00fdch buniek, ktor\u00e9 s\u00fa telu vlastn\u00e9. Synt\u00e9za tejto bielkoviny je geneticky k\u00f3dovan\u00e1 \u0161pecifick\u00fdm pri\u00f3novo-prote\u00ednov\u00fdm g\u00e9nom (PrNP). Fyziologickou \u00falohou PrPC je pravdepodobne \u00fa\u010das\u0165 na regul\u00e1cii procesov sp\u00e1nku a bdenia a na udr\u017eovanie homeostatick\u00fdch mechanizmov organizmu. Z dosia\u013e neobjasnen\u00fdch pr\u00ed\u010din m\u00f4\u017ee PrPC prerobi\u0165 konforma\u010dn\u00fa zmenu na patologick\u00fa izoformu PrPSc. Molekul\u00e1rne mechanizmy patogen\u00e9zy PrPSc s\u00fa nezn\u00e1me, maj\u00fa v\u0161ak s\u00favislos\u0165 s ob\u0165a\u017enou degradovatelnos\u0165ou tejto molekuly. Prim\u00e1rnej \u0161trukt\u00fary PrPC a PrPSc je zhodn\u00e1, l\u00ed\u0161i sa v\u0161ak sekund\u00e1rnou \u0161trukt\u00farou (priestorov\u00fdm usporiadan\u00edm molekuly). Sekund\u00e1rna \u0161trukt\u00fara zauj\u00edma pri PrPC zo 42 % \u0161trukt\u00faru a-helixu, pri PrPSc zauj\u00edma zo 41 % \u0161trukt\u00faru b-skladan\u00e9ho listu. T\u00e1to zmena priestorov\u00e9ho usporiadania molekuly m\u00e1 z\u00e1sadn\u00fd vplyv na jej vlastnosti. PrPSc v\u010faka nej z\u00edskava extr\u00e9mnu odolnos\u0165 vo\u010di chemick\u00fdm a fyzik\u00e1lnym vplyvom a \u00fa\u010dinkom prote\u00e1z.\nEpizootol\u00f3gia\nK BSE je vn\u00edmav\u00fd dobytok v\u0161etk\u00fdch plemien, aj ke\u010f preva\u017en\u00e1 \u010das\u0165 pr\u00edpadov bola zaznamenan\u00e1 pri mlie\u010dnom dobytku, najm\u00e4 hol\u0161t\u00fdnskeho plemena. Podrobn\u00e9 epizootologick\u00e9 v\u00fdskumy uk\u00e1zali, \u017ee zdrojom infekcie BSE pri dobytku bolo krmenie m\u00e4sokostn\u00fdmi m\u00fa\u010dkami, obsahuj\u00facimi infek\u010dn\u00fd materi\u00e1l z ovc\u00ed nakazen\u00fdch scrapiou. Za\u010diatok krmenia t\u00fdchto koncentr\u00e1tov \u017eivo\u010d\u00ed\u0161nej bielkoviny dobytku s cie\u013eom zv\u00fd\u0161i\u0165 jeho produkciu spad\u00e1 do prelomu rokov 1981/1982. N\u00e1stup ochorenia v rokoch 1985/1986 odpoved\u00e1 nesk\u00f4r zistenej inkuba\u010dnej dobe.\nVeterin\u00e1rne opatrenie", "metadata": {"source": "data\\Bovinn\u00e1_spongiformn\u00e1_encefalopatia.txt"}, "type": "Document"}}