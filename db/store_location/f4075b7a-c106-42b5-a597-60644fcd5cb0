{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Sokol my\u0161iar\nDospel\u00fd samec\nStupe\u0148 ohrozenia\n(glob\u00e1lne[1], na Slovensku[2])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathae)\nRad (ordo) dravce (Falconiformes)\nPodrad (subordo) sokoly (Falcones)\n\u010ce\u013ea\u010f (familia) sokolovit\u00e9 (Falconidae)\nRod (genus) sokol (Falco)\nDruh (species) sokol my\u0161iar (F. tinnunculus)\nVedeck\u00fd n\u00e1zov\nFalco tinnunculus\nLinnaeus, 1758\nMapa roz\u0161\u00edrenia sokola my\u0161iara\nHniezdiaci, v\u00fdskyt v letnom obdob\u00ed\nHniezdiaci, celoro\u010dn\u00fd v\u00fdskyt\nMigruj\u00faci\nNehniezdiaci\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nSokol my\u0161iar (in\u00e9 n\u00e1zvy: pustovka, pustovka oby\u010dajn\u00e1[3][4]; \u013eudovo: my\u0161iar, my\u0161iak[5]; neodborne alebo zastarano aj po\u0161tolka, v d\u00e1vnej sloven\u010dine aj postolka, pastovka[6]; lat. Falco tinnunculus) je dravec z \u010de\u013eade sokolovit\u00fdch. Spolu s my\u0161iakom lesn\u00fdm patria k najroz\u0161\u00edrenej\u0161\u00edm dravcom v strednej Eur\u00f3pe. Hniezdi takmer na celom Slovensku od n\u00ed\u017ein a\u017e do 2 300 m n. m.[7] \u010casto ob\u00fdva mestsk\u00e9 obydlia a je zn\u00e1my svojim typick\u00fdm trepotav\u00fdm letom. Pod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov sokol my\u0161iar patr\u00ed medzi najmenej ohrozen\u00e9 druhy, celkov\u00e1 popul\u00e1cia kles\u00e1, po\u010dty v eur\u00f3pskej popul\u00e1cie klesli v priebehu troch gener\u00e1ci\u00ed, posledn\u00fdch 16,2 rokov o 25 %. V \u0161t\u00e1toch Burkina, Mali, Niger a v severnom Kamerune poklesli stavy sokola my\u0161iara v rokoch 1969 \u2013 1973 a 2000 \u2013 2004 vo v\u0161etk\u00fdch sk\u00faman\u00fdch miesta a to aj v chr\u00e1nen\u00fdch \u00fazemiach aj mimo chr\u00e1nen\u00fdch \u00fazem\u00ed o 75 \u2013 94 %.[1]\nPozn\u00e1vacie znaky\nRozp\u00e4tie kr\u00eddel: 75 cm\nV\u00e1ha: Samec 160 \u2013 220 g; Samica 200 \u2013 250 g\nNa per\u00ed sokola my\u0161iara je mo\u017en\u00e9 pozorova\u0165 v\u00fdrazn\u00fd pohlavn\u00fd dimorfizmus (sam\u010dek vyzer\u00e1 inak ako sami\u010dka). Najv\u00fdraznej\u0161\u00ed rozdiel medzi sam\u010dekom a sami\u010dkou je v sfarben\u00ed hlavy. Sam\u010dek m\u00e1 svetlosiv\u00e9 operenie hlavy, k\u00fdm sami\u010dky hned\u00e9. Samci maj\u00fa okrem toho na hrdzavom chrbte mal\u00e9 \u010dierne koso\u0161tvorcov\u00e9 \u0161kvrny, na ka\u017edom pierku jednu. Chvost a kore\u0148 chvosta s\u00fa tie\u017e svetlosiv\u00e9. Na konci chvosta je \u010dierny pruh s bielou obrubou. Spodn\u00e1 \u010das\u0165 je kr\u00e9movo svetl\u00e1 a ve\u013emi jemne hnedo f\u013eakat\u00e1 alebo pruhovan\u00e1. Brucho a spodn\u00e1 \u010das\u0165 kr\u00eddel je skoro biela.\nDospel\u00e1 sami\u010dka m\u00e1 tmavohned\u00e9 sfarbenie na chrbte. Na rozdiel od sam\u010deka je hned\u00e1 aj predn\u00e1 strana a je pokryt\u00e1 prie\u010dnymi p\u00e1smi s v\u00fdrazn\u00fdm pruhom. Aj spodn\u00e1 strana je tmav\u0161ia ako u sam\u010deka a viac f\u013eakat\u00e1. Mlad\u00e9 sokoly sa per\u00edm podobaj\u00fa sk\u00f4r na sami\u010dku. Ich kr\u00eddla s\u00fa v\u0161ak okr\u00fahlej\u0161ie a krat\u0161ie ako u dospel\u00fdch jedincov. Okrem toho maj\u00fa na okrajoch bielu obrubu. U oboch pohlav\u00ed je chvost zaoblen\u00fd, preto\u017ee vonkaj\u0161ie per\u00e1 s\u00fa krat\u0161ie ako stredov\u00e9. Nohy s\u00fa s\u00fdto \u017elt\u00e9, paz\u00fary \u010dierne.\nV\u00fdskyt a stav na Slovensku\nNa Slovensku bolo v rokoch 1980 \u2013 1999 dok\u00e1zan\u00e9 alebo pravdepodobn\u00e9 hniezdenie v 91,60 % a zimovanie v 73 % mapovac\u00edch kvadr\u00e1tov. Odhadovan\u00fd po\u010det hniezdiacich p\u00e1rov bol 4 000 - 6 000, zimuj\u00facich jedincov 2 500 - 5 500. Ve\u013ekos\u0165 popul\u00e1cie i \u00fazemie na ktorom sa vyskytoval boli stabiln\u00e9, maxim\u00e1lna zmena do 20%. Ekosozologick\u00fd status v roku 1995 \u017eiadny. V roku 1998 LR:lc, LR - menej ohrozen\u00fd druh, lc - najmenej ohrozen\u00fd tax\u00f3n.[7] V roku 2001 LR - menej ohrozen\u00fd.[8] Eur\u00f3psky ochran\u00e1rsky status SPEC3 - druhy, ktor\u00fdch glob\u00e1lne popul\u00e1cie nie s\u00fa koncentrovan\u00e9 v Eur\u00f3pe, ale maj\u00fa tam nevhodn\u00fd ochran\u00e1rsky status. Stupe\u0148 ohrozenia D - ustupuj\u00faci druh.[7]\nOdhadovan\u00fd po\u010det hniezdiacich p\u00e1rov v rokoch 2008 \u2013 2012 bol 6000 \u2013 10000 p\u00e1rov. Kr\u00e1tkodob\u00fd trend i ve\u013ekos\u0165 \u00fazemia na ktorom hniezdil za posledn\u00fdch 12 rokov (2000 \u2013 2012) aj z poh\u013eadu dlhodob\u00e9ho trendu od roku 1980 (1980 \u2013 2012) boli stabiln\u00e9.[9] V roku 2014 LC - menej dotknut\u00fd. [2][10][11]\nOdhadovan\u00fd po\u010det hniezdiacich p\u00e1rov v rokoch 2013 \u2013 2018 bol 6000 \u2013 10000 p\u00e1rov. Kr\u00e1tkodob\u00fd trend i ve\u013ekos\u0165 \u00fazemia na ktorom hniezdil za posledn\u00fdch 12 rokov (2007 \u2013 2018) aj z poh\u013eadu dlhodob\u00e9ho trendu od roku 1980 (1980 \u2013 2018) boli stabiln\u00e9.[12]\nRozmno\u017eovanie\nTak ako ostatn\u00e9 sokoly, ani my\u0161iare si hniezdo nestavaj\u00fa. \u010casto obsadzuj\u00fa polob\u00fadky. Vyu\u017e\u00edvaj\u00fa star\u00e9 hniezda po v\u00e4\u010d\u0161\u00edch vt\u00e1koch, v\u00fdklenky v sten\u00e1ch vysok\u00fdch budov a kostoln\u00fdch ve\u017e\u00ed. St\u00e1va sa aj, \u017ee zahniezdia na balk\u00f3ne panel\u00e1kov\u00e9ho bytu. Do hniezda samica znesie 4 \u2013 6 vaj\u00ed\u010dok. Sed\u00ed na nich 28 \u2013 30 dn\u00ed. Po vyliahnut\u00ed samica ml\u00e1\u010fat\u00e1 e\u0161te 8 dn\u00ed zahrieva, po\u010das \u010fal\u0161\u00edch \u00f4smich dn\u00ed ich zahrieva\u0165 postupne prest\u00e1va.\nVo veku 30 dn\u00ed ml\u00e1\u010fat\u00e1 op\u00fa\u0161\u0165aj\u00fa hniezdo, rodi\u010dia ich ale e\u0161te nejak\u00fd \u010das prikrmuj\u00fa.\nPotrava a lov", "metadata": {"source": "data\\Sokol_my\u0161iar.txt"}, "type": "Document"}}