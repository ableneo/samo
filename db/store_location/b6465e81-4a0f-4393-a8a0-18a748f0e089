{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Syst\u00e9m ren\u00edn-angiotenz\u00edn-aldoster\u00f3n (RAS) alebo ren\u00edn-angiotenz\u00edn-aldoster\u00f3n (RAAS) je hormon\u00e1lny syst\u00e9m, ktor\u00fd pom\u00e1ha dlhodobo regulova\u0165 krvn\u00fd tlak a objem krvi v tele.\nAktiv\u00e1cia\nSyst\u00e9m m\u00f4\u017ee by\u0165 aktivovan\u00fd ak je pokles krvn\u00e9ho objemu alebo tlaku (napr\u00edklad pri krv\u00e1can\u00ed).\nKe\u010f poklesne perf\u00fazia (prekrvenie) juxtaglomerul\u00e1rneho apar\u00e1tu v obli\u010dk\u00e1ch, juxtaglomerul\u00e1rne bunky vyl\u00fa\u010dia enz\u00fdm ren\u00edn.\nRen\u00edn \u0161tiepi inakt\u00edvny peptid zvan\u00fd angiotenzinog\u00e9n a premen\u00ed ho t\u00fdm na angiotenz\u00edn I.\nAngiotenz\u00edn I je potom premenen\u00fd na angiotenz\u00edn II angiotenz\u00edn konvertuj\u00facim enz\u00fdmom (ACE), pr\u00edtomn\u00fdm najm\u00e4 v kapil\u00e1rach p\u013e\u00fac.\n\u00da\u010dinky\nAngiotenz\u00edn I m\u00f4\u017ee ma\u0165 nejak\u00fd ten \u00fa\u010dinok, ale angiotenz\u00edn II je \u00fa\u010dinnej\u0161\u00ed. Angiotenz\u00edn II m\u00e1 viacero \u00fa\u010dinkov na tele:\nV celom tele p\u00f4sob\u00ed ako siln\u00fd vazokonstriktor (z\u00fa\u017eenie ciev)\nV obli\u010dk\u00e1ch zu\u017euje glomerul\u00e1rne arterioly, pri\u010dom m\u00e1 silnej\u0161\u00ed \u00fa\u010dinok na eferentn\u00e9 ako na aferentn\u00e9 arterioly. Rovnako ako s v\u00e4\u010d\u0161inou kapil\u00e1rnych siet\u00ed v tele sp\u00f4sob\u00ed konstrikcia arteriol zv\u00fd\u0161enie perf\u00fazneho odporu a n\u00e1sledne syst\u00e9mov\u00e9ho arteri\u00e1lneho krvn\u00e9ho tlaku za s\u00fa\u010dasn\u00e9ho spomalenia krvn\u00e9ho obehu. Obli\u010dky v\u0161ak musia filtrova\u0165 dostatok krvi aj pri poklese jej prietoku, \u010do vy\u017eaduje kompenz\u00e1cie, ktor\u00e9 udr\u017eia glomerul\u00e1rny tlak dos\u0165 vysoko. Preto angiotenz\u00edn II stiahne viac eferentn\u00e9 arterioly aby sa krv hromadila v glomerule a t\u00fdm zv\u00fd\u0161ila glomerul\u00e1rny tlak. Glomerul\u00e1rna filtr\u00e1cia je preto zachovan\u00e1 aj napriek zn\u00ed\u017een\u00e9mu celkov\u00e9mu prietoku krvi obli\u010dkami.\nV k\u00f4re nadobli\u010diek sp\u00f4sob\u00ed uvo\u013enenie aldoster\u00f3nu. Aldoster\u00f3n p\u00f4sob\u00ed na dist\u00e1lne tubuly a zbern\u00e9 kan\u00e1liky v obli\u010dk\u00e1ch a tieto pod jeho vplyvom zv\u00fd\u0161ia reabsorpciu vody a sodn\u00fdch i\u00f3nov z mo\u010du. Namiesto sod\u00edka je do kan\u00e1likov vylu\u010dovan\u00fd drasl\u00edk. Aldoster\u00f3n tie\u017e p\u00f4sob\u00ed na centr\u00e1lny nervov\u00fd syst\u00e9m, a sp\u00f4sob\u00ed zv\u00fd\u0161enie chuti na slan\u00e9 a pocit sm\u00e4du.\nUvo\u013enenie antidiuretick\u00e9ho horm\u00f3nu (ADH, vazopres\u00edn) z hypof\u00fdzy\nTieto \u00fa\u010dinky sp\u00f4sobuj\u00fa zv\u00fd\u0161enie objemu tekutiny v krvi a t\u00fdm kompenzuj\u00fa stratu tekut\u00edn a zvy\u0161uj\u00fa tlak krvi.\nKlinick\u00fd v\u00fdznam\nRen\u00edn-angiotenz\u00ednov\u00fd syst\u00e9m je \u010dasto ovplyv\u0148ovan\u00fd liekmi s cie\u013eom zn\u00ed\u017ei\u0165 vysok\u00fd krvn\u00fd tlak.\nInhib\u00edtory angiotenz\u00edn-konvertuj\u00faceho enz\u00fdmu (ACE inhib\u00edtory) s\u00fa \u010dasto pou\u017e\u00edvan\u00e9 na zn\u00ed\u017eenie tvorby \u00fa\u010dinnej\u0161ieho angiotenz\u00ednu II.\nNa druhej strane je mo\u017en\u00e9 pou\u017ei\u0165 antagonistov receptorov angioenz\u00ednu II (sartany) na zabr\u00e1nenie \u00fa\u010dinkovaniu angiotenz\u00ednu II na t\u00fdchto receptoroch ( menej ne\u017eiadu\u00facich \u00fa\u010dinkov, lebo neovplyv\u0148uj\u00fa hladinu bradykin\u00ednu v krvi. ACE inhib\u00edtory hladinu bradykin\u00ednu zvy\u0161uj\u00fa a t\u00fdm m\u00f4\u017eu vyvola\u0165 astme podobn\u00e9 syndr\u00f3my - such\u00fd ka\u0161e\u013e)\nIn\u00e9 vyu\u017eitie ACE\nJe zauj\u00edmav\u00e9, \u017ee ACE \u0161tiepi aj nieko\u013eko \u010fal\u0161\u00edch peptidov a je tak napr\u00edklad v\u00fdznamn\u00fdm regul\u00e1torom syst\u00e9mu kin\u00edn-kallikre\u00edn ( napr. bradykin\u00edn ) Zd\u00e1 sa, \u017ee ACE zvy\u0161uje ukladanie tukov a tvorbu nov\u00fdch tukov\u00fdch buniek. Chudn\u00fa\u0165 sa d\u00e1 aj s ve\u013ekou porciou na tanieri! Sta\u010d\u00ed pritom obmedzi\u0165 funkciu jedin\u00e9ho enz\u00fdmu v tele a ur\u00fdchli\u0165 metabolizmus. A t\u00fdm je ACE. Lieky obsahuj\u00face inhib\u00edtor enz\u00fdmu ACE sa u \u013eud\u00ed \u010dasto pou\u017e\u00edvaj\u00fa k lie\u010dbe vysok\u00e9ho krvn\u00e9ho tlaku.Pod\u013ea autora \u0161t\u00fadie Michaela Mathaia z In\u0161tit\u00fatu Howarda Floreya s\u00fa inhib\u00edtory obmedzuj\u00face funkciu enz\u00fdmu ACE mo\u017enou cestou k v\u00fdvoju nov\u00fdch liekov na obezitu.Bol by to prv\u00fd liek, ktor\u00fd dok\u00e1\u017ee to, \u010do zatia\u013e len cvi\u010denie \u2013 ur\u00fdchli\u0165 metabolizmus. To v\u0161ak neznamen\u00e1 \u017ee budeme hltata\u0165 lieky na krvn\u00fd tlak hlava-nehlava, telu to m\u00f4\u017ee u\u0161kodi\u0165. K\u00fdm nebude vyvinut\u00fd \u00fa\u010dinn\u00fd, testovan\u00fd a schv\u00e1len\u00fd liek, je lepsie cvi\u010di\u0165 (spoma\u013euje starnutie).\nFet\u00e1lny syst\u00e9m ren\u00edn-angiotenz\u00edn\nPri v\u00fdvin plodu je ren\u00edn angiotenz\u00ednov\u00fd syst\u00e9m preva\u017ene syst\u00e9m na odstr\u00e1nenie sod\u00edka, ke\u010f\u017ee angiotenz\u00edn II nem\u00e1 skoro \u017eiaden vplyv na hladinu aldoster\u00f3nu. Hladiny ren\u00ednu s\u00fa v plode vysok\u00e9, ale hladiny angiotenz\u00ednu II s\u00fa v\u00fdrazne ni\u017e\u0161ie, \u010do je sp\u00f4soben\u00e9 obmedzen\u00fdm prietokom p\u013e\u00fac, ktor\u00fd obmedzuje nam\u00e4 v p\u013e\u00facach pr\u00edtomn\u00fd ACE v plnom rozvinut\u00ed \u00fa\u010dinku.\nChemick\u00fd port\u00e1l\nBiologick\u00fd port\u00e1l\nZdroj: \u201ehttps://sk.wikipedia.org/w/index.php?title=Syst\u00e9m_ren\u00edn-angiotenz\u00edn-aldoster\u00f3n&oldid=6729901\u201c\nKateg\u00f3ria:\nHorm\u00f3ny\nSkryt\u00e9 kateg\u00f3rie:\nPort\u00e1l:Ch\u00e9mia/Zapojen\u00e9 \u010dl\u00e1nky\nPort\u00e1l:Biol\u00f3gia/Zapojen\u00e9 \u010dl\u00e1nky\nWikip\u00e9dia:\u010cl\u00e1nky priamo volaj\u00face \u0161abl\u00f3nu Port\u00e1l\nD\u00e1tum a \u010das poslednej \u00fapravy tejto str\u00e1nky: 28. september 2018, 17:12.", "metadata": {"source": "data\\Syst\u00e9m_ren\u00edn-angiotenz\u00edn-aldoster\u00f3n.txt"}, "type": "Document"}}