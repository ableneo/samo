{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Men\u0161trua\u010dn\u00fd cyklus.\nMen\u0161tru\u00e1cia alebo men\u0161trua\u010dn\u00fd cyklus ozna\u010duje periodick\u00e9 fyziologick\u00e9 zmeny v tele \u017eeny, ktor\u00e9 s\u00fa pod kontrolou reproduk\u010dn\u00e9ho hormon\u00e1lneho syst\u00e9mu a nevyhnutn\u00e9 pre reprodukciu. Men\u0161trua\u010dn\u00e9 cykly u \u017eien sa typicky vyskytuj\u00fa na mesa\u010dnom z\u00e1klade medzi pubertou a menopauzou. Okrem \u013eud\u00ed maj\u00fa men\u0161trua\u010dn\u00e9 cykly len ve\u013ek\u00e9 opice, na rozdiel od estrick\u00e9ho cyklu u v\u00e4\u010d\u0161iny druhov cicavcov.\nPreh\u013ead\nV priebehu men\u0161trua\u010dn\u00e9ho cyklu sexu\u00e1lne zrel\u00e9 sami\u010die telo vyvinie 1 vaj\u00ed\u010dko (pr\u00edle\u017eitostne 2, z ktor\u00fdch m\u00f4\u017eu vznikn\u00fa\u0165 neidentick\u00e9 dvoji\u010dky) a uvo\u013en\u00ed ho v obdob\u00ed ovul\u00e1cie. V\u00fdstelka maternice \u2013 endometrium \u2013 rastie synchr\u00f3nne. Po ovul\u00e1cii sa v\u00fdstelka zmen\u00ed na pr\u00edpravu pre potenci\u00e1lnu implant\u00e1ciu oplodnen\u00e9ho vaj\u00ed\u010dka na zalo\u017eenie tehotenstva. Ak nenasleduje oplodnenie a tehotenstvo, maternica sa zbav\u00ed v\u00fdstelky a za\u010dne nov\u00fd men\u0161trua\u010dn\u00fd cyklus. Proces zbavovania sa v\u00fdstelky sa naz\u00fdva men\u0161tru\u00e1cia. Men\u0161tru\u00e1cia sa navonok prejavuje vo forme mensesu (tie\u017e menstruum): z\u00e1kladn\u00e1 \u010das\u0165 endometria (v\u00fdstelky) a krvn\u00e9 produkty, ktor\u00e9 vych\u00e1zaj\u00fa z tela cez vag\u00ednu. I ke\u010f sa tento krvn\u00fd v\u00fdtok obvykle ozna\u010duje ako krv, zlo\u017een\u00edm sa l\u00ed\u0161i od \u017eilovej krvi.\nV praxi sa \u010dasto men\u0161tru\u00e1cia a menses ozna\u010duj\u00fa ako peri\u00f3da. Toto krv\u00e1canie sl\u00fa\u017ei ako znak, \u017ee neza\u010dalo tehotenstvo. I ke\u010f to nie je jednozna\u010dn\u00e9, preto\u017ee niekedy existuje krv\u00e1canie v ranom tehotenstve. Po\u010das reproduk\u010dn\u00fdch rokov vynechanie men\u0161tru\u00e1cie m\u00f4\u017ee indikova\u0165, \u017ee \u017eena je tehotn\u00e1.\nMen\u0161tru\u00e1cia tvor\u00ed \u010das\u0165 prirodzen\u00e9ho cyklick\u00e9ho procesu vyskytuj\u00faceho sa u zdrav\u00fdch \u017eien medzi pubertou a koncom reproduk\u010dn\u00fdch rokov. Za\u010diatok men\u0161tru\u00e1cie naz\u00fdvan\u00fd i menarch\u00e9 sa vyskytuje priemerne vo veku 12 rokov, ale m\u00f4\u017ee sa udia\u0165 kedyko\u013evek medzi 8 a 16 rokmi [1]. Posledn\u00e1 peri\u00f3da \u2013 menopauza sa vyskytuje obvykle vo veku 45 \u2013 55 rokov. Odch\u00fdlky od t\u00fdchto hodn\u00f4t vy\u017eaduj\u00fa medic\u00ednsku prehliadku. Amenorea ozna\u010duje pred\u013a\u017een\u00fa absenciu menses po\u010das reproduk\u010dn\u00fdch rokov \u017eeny z in\u00fdch pr\u00ed\u010din ne\u017e tehotenstvo. Napr. \u017eeny s ve\u013emi n\u00edzkym telesn\u00fdm tukom ako \u0161portovkyne m\u00f4\u017eu presta\u0165 men\u0161truova\u0165. Pr\u00edtomnos\u0165 men\u0161tru\u00e1cie nedokazuje, \u017ee nastala ovul\u00e1cia, a \u017eeny, ktor\u00e9 nemaj\u00fa ovul\u00e1ciu, m\u00f4\u017eu ma\u0165 men\u0161trua\u010dn\u00e9 cykly. Tieto anovula\u010dn\u00e9 cykly maj\u00fa tendenciu nasta\u0165 menej pravidelne a maj\u00fa v\u00e4\u010d\u0161iu variabilitu v d\u013a\u017eke cyklu.\n28. m\u00e1ja bol vyhl\u00e1sen\u00fd za De\u0148 men\u0161trua\u010dnej hygieny (Menstrual Hygiene Day - MHD) preto\u017ee 28 dn\u00ed m\u00e1 cyklus a priemerne 5 dn\u00ed trv\u00e1 men\u0161tru\u00e1cia.\nNorm\u00e1lny men\u0161trua\u010dn\u00fd cyklus \u017eeny\nI ke\u010f d\u013a\u017eka cyklu sa m\u00f4\u017ee meni\u0165, 28 dn\u00ed sa v\u0161eobecne pova\u017euje za priemern\u00fa hodnotu zvy\u010dajn\u00e9ho ovula\u010dn\u00e9ho cyklu \u017eeny. Konvencia pova\u017euje za\u010diatok men\u0161trua\u010dn\u00e9ho krv\u00e1cania za za\u010diatok cyklu, preto prv\u00fd de\u0148 krv\u00e1cania sa naz\u00fdva \u201eprv\u00fd de\u0148 cyklu\u201c. Men\u0161trua\u010dn\u00fd cyklus mo\u017eno rozdeli\u0165 do 3 f\u00e1z:\nMen\u0161tru\u00e1cia\nMen\u0161tru\u00e1cia trv\u00e1 nieko\u013eko dn\u00ed (obvykle 3 \u2013 5 dn\u00ed, ale hodnoty 2 \u2013 7 dn\u00ed s\u00fa pova\u017eovan\u00e9 za norm\u00e1lne [2]) a obsahuje stratu asi 50 ml krvi (vr\u00e1tane vyl\u00fa\u010den\u00e9ho endometria). Enz\u00fdm plazm\u00edn \u2013 obsiahnut\u00fd v endometriu \u2013 inhibuje (tlm\u00ed) krv od zr\u00e1\u017eania. Pre t\u00fato stratu krvi maj\u00fa \u017eeny vy\u0161\u0161iu potrebu prij\u00edma\u0165 v potrave \u017eelezo, ne\u017e mu\u017ei \u2013 na prevenciu nedostatku \u017eeleza. Mnoho \u017eien pre\u017eije v tejto dobe maternicov\u00e9 k\u0155\u010de, tie\u017e naz\u00fdvan\u00e9 dysmenorea (bolestiv\u00e1 men\u0161tru\u00e1cia).\nFolikul\u00e1rna f\u00e1za\nPod vplyvom horm\u00f3nu stimuluj\u00faceho folikul (FSH) za\u010dne vo vaje\u010dn\u00edku r\u00e1s\u0165 nieko\u013eko folikulov (mie\u0161kov), ktor\u00e9 n\u00e1sledne produkuj\u00fa estrog\u00e9ny, prim\u00e1rne estradiol. Tieto estrog\u00e9ny iniciuj\u00fa v\u00fdvin novej vrstvy endometria s v\u00fdvojom typickej histologickej (tkanivovej) vzorky zvanej prolifera\u010dn\u00e9 (bujniace) endometrium. Estrog\u00e9ny poskytuj\u00fa negat\u00edvny cyklus sp\u00e4tnej v\u00e4zby do hypof\u00fdzy a zni\u017euj\u00fa sekr\u00e9ciu FSH. Inhib\u00edn vylu\u010dovan\u00fd najv\u00e4\u010d\u0161\u00edm folikulom tie\u017e zni\u017euje FSH. Typicky, len najrozvinutej\u0161\u00ed folikul (ved\u00faci folikul), sa m\u00f4\u017ee \u010falej rozvin\u00fa\u0165, preto\u017ee m\u00e1 viac receptorov FSH; ostatn\u00e9 folikuly rast zastavia. Preto zvy\u010dajne v danom cykle dozrie len jedno vaj\u00ed\u010dko.\nOvul\u00e1cia\nKe\u010f folikul dozrie, vylu\u010duje dos\u0165 estradiolu na spustenie ak\u00fatneho uvo\u013e\u0148ovania luteiniza\u010dn\u00e9ho horm\u00f3nu (LH). V 28-d\u0148ovom cykle t\u00e1to LH vlna za\u010d\u00edna okolo 12. d\u0148a cyklu a m\u00f4\u017ee trva\u0165 48 hod\u00edn. Uvo\u013enen\u00edm LH dozrie vaj\u00ed\u010dko a oslabia sa steny folikulu vo vaje\u010dn\u00edku. Tento proces vedie k ovul\u00e1cii: uvo\u013eneniu zrel\u00e9ho vaj\u00ed\u010dka, ktor\u00e9 je najv\u00e4\u010d\u0161ou bunkou tela (s priemerom asi 0,5 mm). To, ktor\u00fd z dvoch vaje\u010dn\u00edkov \u2013 \u013eav\u00fd alebo prav\u00fd \u2013 ovuluje sa zd\u00e1 by\u0165 n\u00e1hodn\u00e9; \u017eiadna zn\u00e1ma pravo-\u013eav\u00e1 koordin\u00e1cia nie je. Vaj\u00ed\u010dkovod potrebuje uchyti\u0165 vaj\u00ed\u010dko a poskytn\u00fa\u0165 priestor na oplodnenie. Charakteristicky jasn\u00fd a vl\u00e1knit\u00fd hlien vyzna\u010duj\u00fac elasticitiu sa vyvinie v cervixe (maternicovom hrdle) a je pripraven\u00fd prija\u0165 spermie zo sexu\u00e1lneho styku. Niektor\u00e9 \u017eeny maj\u00fa po\u010das ovul\u00e1cie charakteristick\u00fa boles\u0165 zvan\u00fa \u201emiddle pain\u201c alebo \u201eboles\u0165 v strede\u201c, ktor\u00e1 trv\u00e1 nieko\u013eko hod\u00edn. Mnoho \u017eien vn\u00edma vagin\u00e1lne zmeny a zmeny cervik\u00e1lneho hlienu po\u010das ovul\u00e1cie. Neoplodnen\u00e9 vaj\u00ed\u010dko sa rozlo\u017e\u00ed a u \u017eeny nastane men\u0161tru\u00e1cia.\nHygienick\u00e9 pom\u00f4cky pri men\u0161tru\u00e1cii", "metadata": {"source": "data\\Men\u0161tru\u00e1cia.txt"}, "type": "Document"}}