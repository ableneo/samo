{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Letuchovit\u00e9 alebo poletuchovit\u00e9 (Cynocephalidae, Galeopithecidae, Colugidae, Galeopteridae) s\u00fa jedin\u00e1 recentn\u00e1 \u010de\u013ea\u010f z radu letuchy (lat. Dermoptera) v \u0161ir\u0161om zmysle. U niektor\u00fdch autorov je t\u00e1to \u010de\u013ea\u010f jedinou \u010de\u013ea\u010fou radu (a je teda zhodn\u00e1 s radom) letuchy (lat. Dermoptera) v u\u017e\u0161om zmysle.\nDomorod\u00e9 ozna\u010denie letuchy indomalajskej je \u201ekolugo\u201c.\nCharakteristika\nPr\u00edbuzensk\u00e9 vz\u0165ahy letuchovit\u00fdch s\u00fa op\u00edsan\u00e9 v \u010dl\u00e1nku letuchy.\nLetuchovit\u00e9 dosahuj\u00fa ve\u013ekos\u0165 ma\u010dky, maj\u00fa ve\u013ek\u00e9 o\u010di, kon\u010dist\u00fd nos, siln\u00e9 paz\u00fary na lezenie. O\u010di s\u00fa namieren\u00e9 dopredu, zabezpe\u010duj\u00fa dokonal\u00e9 priestorov\u00e9 videnie a orient\u00e1ciu v priestore.\nS\u00fa to no\u010dn\u00e9 \u017eivo\u010d\u00edchy, de\u0148 prespia v dutin\u00e1ch, pritla\u010den\u00e9 na kme\u0148 alebo zavesen\u00e9 na vetv\u00e1ch..\nCharakteristick\u00fdm znakom je ko\u017en\u00e1 \u0161irok\u00e1 blana (patagium) lemuj\u00faca cel\u00e9 telo od krku po koniec chvosta. Je natiahnut\u00e1 aj medzi prstami. Roztiahnut\u00e9 patagium letuch\u00e1m umo\u017e\u0148uje plachti\u0165 do pomerne ve\u013ekej vzdialenosti (aj 130 m so stratou v\u00fd\u0161ky iba 10 m) zo stromu na strom. Patagium roztiahnu po skoku zo stromu tak, \u017ee roztiahnu nohy a ruky. Smer letu sa men\u00ed pomocou svaloviny v ko\u017enom leme. Patagium je pokryt\u00e9 hnedastou alebo sivou srs\u0165ou s nepravideln\u00fdmi \u0161kvrnami a pre nehybn\u00e9 letuchy pritla\u010den\u00e9 k vetv\u00e1m je v\u00fdborn\u00fdm kryc\u00edm zafarben\u00edm. Na rozdiel od netopiera letucha nelieta, iba placht\u00ed.\nB\u00fdvaj\u00fa v da\u017e\u010fov\u00fdch lesoch juhov\u00fdchodnej \u00c1zie. \u017dij\u00fa samot\u00e1rsky, pr\u00edpadne v mal\u00fdch vo\u013en\u00fdch skupin\u00e1ch. Rodia jedin\u00e9 ml\u00e1\u010fa zavesen\u00e9 na matke (aj po\u010das plachtenia).\nS\u00fa bylino\u017erav\u00e9, \u017eivia sa l\u00edst\u00edm, p\u00fa\u010dikmi, v\u00fdhonkami, kvetmi a plodmi.\nSyst\u00e9m\nLetuchovit\u00e9:\nrod \u2020Dermotherium\nrod Cynocephalus v \u0161ir\u0161om zmysle (star\u0161ie: Galeopithecus) - po slovensky letucha/ star\u0161ie poletucha /zastarano let\u00fa\u0161ka/ \u013eudovo lietaj\u00faci lemur[1]/ \u013eudovo kolugo (v niektor\u00fdch star\u00fdch syst\u00e9moch = druh Cynocephalus volans v \u0161ir\u0161om zmysle - po slovensky poletucha ve\u013ek\u00e1[2]/zastarano let\u00fa\u0161ka indick\u00e1[3]):\nrod Cynocephalus v u\u017e\u0161om zmysle - jedin\u00fd druh: Cynocephalus volans [v u\u017e\u0161om zmysle], ktor\u00fd sa po slovensky vol\u00e1: letucha filip\u00ednska\nrod Galeopterus - jedin\u00fd druh: Galeopterus variegatus/Cynocephalus variegatus, ktor\u00fd sa po slovensky vol\u00e1: letucha indomalajsk\u00e1/letucha v\u00e4\u010d\u0161ia\nPozor na z\u00e1menu s \u010de\u0161tinou, kde sa ako poletucha ozna\u010duje to, \u010do sa v sloven\u010dine ozna\u010duje ako poletu\u0161ka.\nZdroje slovensk\u00fdch n\u00e1zvov:[4][5][6][7][8]\nZdroje a pozn\u00e1mky\n\u2191 ROZHODNUTIE KOMISIE z 26. apr\u00edla 2002,ktor\u00fdm sa ustanovuje zoznam produktov, ktor\u00e9 sa maj\u00fa sk\u00fama\u0165na hrani\u010dn\u00fdch in\u0161pek\u010dn\u00fdch staniciach pod\u013ea smernice Rady 97/78/ES\n\u2191 Pyram\u00edda (ktor\u00e1 pou\u017e\u00edva na viacer\u00fdch miestach rodov\u00e9 ozna\u010denie poletucha) na str. 4551 ozna\u010duje v osobitnom hesle druh Cynocephalus volans ako poletucha ve\u013ek\u00e1, pri\u010dom ale uv\u00e1dza, \u017ee to je jedin\u00fd (!) druh radu Dermoptera (\u010di\u017ee zrejme pod\u013ea autora hesla zah\u0155\u0148a aj Cynocephalus variegatus), a \u017ee ho \u010dasto autori \"nespr\u00e1vne\" rozde\u013euj\u00fa na viacero samostatn\u00fdch druhov. V skuto\u010dnosti sa v\u0161ak v \u0161tandardnej literat\u00fare v minulosti aj dnes rozli\u0161uj\u00fa dva druhy, \u010di dokonca dva rody.\n\u2191 let\u00fa\u0161ka. In: Slovensk\u00fd n\u00e1u\u010dn\u00fd slovn\u00edk II, 1932, S. 299\n\u2191 LUPT\u00c1K, Peter. Slovensk\u00e9 men\u00e1 cicavcov sveta. [1. vyd.] Bojnice : Zoologick\u00e1 z\u00e1hrada, 2003. 218 s. ISBN 80-969059-9-6. S. 50, 51.\n\u2191 BURNIE et al. Zviera. Bratislava: Ikar, 2002, S. 114\n\u2191 poletucha ve\u013ek\u00e1. In: Pyram\u00edda (encyklopedick\u00fd \u010dasopis)\n\u2191 Svet \u017eivo\u010d\u00ed\u0161nej r\u00ed\u0161e. 1984, S. 240\n\u2191 let\u00fa\u0161ka. In: Slovensk\u00fd n\u00e1u\u010dn\u00fd slovn\u00edk. Ed. Pavel Bujn\u00e1k. Zv\u00e4zok II E \u2013 M. Bratislava; Praha : Litevna, liter\u00e1rne a vedeck\u00e9 nakladate\u013estvo Vojtech Tilkovsk\u00fd, 1932. 380 s. S. 299.\nZdroj: \u201ehttps://sk.wikipedia.org/w/index.php?title=Letuchovit\u00e9&oldid=7073472\u201c\nKateg\u00f3ria:\nLetuchovit\u00e9\nD\u00e1tum a \u010das poslednej \u00fapravy tejto str\u00e1nky: 11. august 2020, 08:41.", "metadata": {"source": "data\\Letuchovit\u00e9.txt"}, "type": "Document"}}