{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Zmie\u0161an\u00e9 lesy v juhov\u00fdchodnej \u010c\u00edne\nzmie\u0161an\u00fd les Bliesgau, Nemecko\nJavory (na obr\u00e1zku je exempl\u00e1r v jesennom sfarben\u00ed) s\u00fa typickej\u0161ie sk\u00f4r pre americk\u00e9 zmie\u0161an\u00e9 lesy.\nZmie\u0161an\u00fd les je les, v ktorom rast\u00fa ihli\u010dnany aj \u0161irokolist\u00e9 dreviny. Rastie v nich najviac druhov stromov a in\u00fdch rastl\u00edn a s\u00fa najmenej napadnut\u00e9 \u0161kodcami pre v\u00e4\u010d\u0161iu vz\u00e1jomn\u00fa vzdialenos\u0165 z\u00e1stupcov jednotliv\u00fdch druhov. V Eur\u00f3pe pokr\u00fdvaj\u00fa zmie\u0161an\u00e9 lesy celkov\u00fa plochu 4 mili\u00f3ny km2.[1]\nPojem zmie\u0161an\u00fd les vznikol pravdepodobne v Eur\u00f3pe a preniesol sa aj do Severnej Ameriky. Zmie\u0161an\u00e9 lesy sa vyskytuj\u00fa v\u00e4\u010d\u0161inou v prechodovej z\u00f3ne medzi ihli\u010dnat\u00fdm a listnat\u00fdm lesom, \u010di u\u017e ide o z\u00f3nu v\u00fd\u0161kov\u00fdch vegeta\u010dn\u00fdch stup\u0148ov, alebo p\u00e1smo medzi tajgou a ju\u017enej\u0161ie polo\u017een\u00fdmi listnat\u00fdmi lesmi. Prirodzen\u00fd zmie\u0161an\u00fd les v ter\u00e9ne nez\u00e1vislom od zemepisnej \u0161\u00edrky je pomerne \u00fazky p\u00e1s so \u0161\u00edrkou asi 200 km.[2]\nEur\u00f3psky zmie\u0161an\u00fd les\nZmie\u0161an\u00e9 lesy Slovenska s\u00fa podmno\u017einou eur\u00f3pskeho zmie\u0161an\u00e9ho lesa, ktor\u00e9ho celkov\u00e1 rozloha je 4 mili\u00f3ny km2. V\u00e4\u010d\u0161ina p\u00f4vodn\u00e9ho lesa v\u0161ak bola vykl\u010dovan\u00e1 a zvy\u0161ok pozmenen\u00fd dlhodobou hospod\u00e1rskou \u010dinnos\u0165ou. V miestach s obmedzen\u00fdm z\u00e1sahom \u010dloveka dosahuje v\u00fd\u0161ka stromov a\u017e 40 metrov a jednotliv\u00e9 stromy sa do\u017e\u00edvaj\u00fa priemerne 400 rokov, k\u00fdm pod\u013eahn\u00fa rozkladu alebo ich vyvr\u00e1ti vietor. Zmie\u0161an\u00e9 lesy v Severnej Amerike maj\u00fa trochu in\u00e9 druhov\u00e9 zlo\u017eenie ako v Eur\u00f3pe, \u010dast\u00e9 s\u00fa v nich napr\u00edklad javory, duby, brezy, borovice a jed\u013eovce, k\u00fdm v Eur\u00f3pe je zmie\u0161an\u00fd les tvoren\u00fd hlavne bukmi, jed\u013eami a/alebo smrekmi. In\u00e9 zlo\u017eenie lesov na t\u00fdchto dvoch kontinentoch je sp\u00f4soben\u00e9 t\u00fdm, \u017ee do v\u00fdvoja lesov zasiahli \u013eadov\u00e9 doby. Teplomiln\u00e9 rastliny a \u017eivo\u010d\u00edchy sa kv\u00f4li pohoriam ako s\u00fa Karpaty a Alpy nemohli presun\u00fa\u0165 na juh. Na Americkom kontinente v\u0161ak maj\u00fa hlavn\u00e9 pohoria poludn\u00edkov\u00fd smer, \u010do druhom u\u013eah\u010dilo migr\u00e1ciu na juh a po skon\u010den\u00ed za\u013eadnenia ich n\u00e1vrat zase na sever. Tak vymreli v Eur\u00f3pe niektor\u00e9 stromy, ktor\u00e9 s\u00fa dodnes be\u017enou zlo\u017ekou americk\u00fdch lesov, napr\u00edklad jed\u013eovce a sekvoje.[3]\nEkologick\u00e9 faktory zmie\u0161an\u00e9ho lesa\nNadmorsk\u00e1 v\u00fd\u0161ka\nTypick\u00e9 zmie\u0161an\u00e9 lesy, ktor\u00fdch z\u00e1kladom s\u00fa buky a jedle v\u00fd\u0161kovo nadv\u00e4zuj\u00fa na horn\u00fa hranicu bukov\u00e9ho stup\u0148a, \u010do s\u00fa v\u00fd\u0161ky okolo 1 000-1 200 metrov nad morom. Niekedy sa ud\u00e1va aj \u0161ir\u0161\u00ed rozsah 700-1 300 m n. m. Smerom nadol sa postupne oslabuje konkurencieschopnos\u0165 jedle a smreka, tak\u017ee v\u00fdsledkom s\u00fa \u010dist\u00e9 bu\u010diny. Na v\u00e1pencovitom podklade vo v\u00fd\u0161kach pod 1 200 metrov bez z\u00e1sahu \u010dloveka by u\u017e mali v\u00fdrazne dominova\u0165 opadav\u00e9 stromy. Smerom nahor sa zase postupne podiel jedle (vo vy\u0161\u0161\u00edch pohoriach aj smreka) zvy\u0161uje, variabilita drevinov\u00e9ho zlo\u017eenia medzi oblas\u0165ami je v\u0161ak \u010dasto vy\u0161\u0161ia ne\u017e medzi vegeta\u010dn\u00fdmi stup\u0148ami v r\u00e1mci tej istej oblasti. Zmie\u0161an\u00e9 lesy naviazan\u00e9 na ur\u010dit\u00fa nadmorsk\u00fa v\u00fd\u0161ku s\u00fa zon\u00e1lne; lesy rast\u00face prirodzene na ur\u010ditej zemepisnej \u0161\u00edrke sa naz\u00fdvaj\u00fa azon\u00e1lne.\nPodlo\u017eie\nBuk lesn\u00fd je schopn\u00fd r\u00e1s\u0165 na r\u00f4znorodom geologickom podlo\u017e\u00ed, ale len tam, kde s\u00fa dobre vyvinut\u00e9 p\u00f4dy bohat\u00e9 na \u017eiviny. Na kysl\u00fdch stanovi\u0161tiach vy\u0161\u0161\u00edch pohor\u00ed u\u017e zv\u00e4\u010d\u0161a prevl\u00e1da jed\u013ea \u010dasto spolu so smrekom. Buk a jed\u013ea priaznivo p\u00f4sobia na p\u00f4du, ostatn\u00e9 ihli\u010dnany v\u0161ak nie. Produkuj\u00fa toti\u017e tzv. surov\u00fd humus, ktor\u00fd nepriaznivo ovplyv\u0148uje posun \u017eiv\u00edn do p\u00f4dy a zvy\u0161uj\u00fa jej celkov\u00fa kyslos\u0165.\nPokia\u013e zlo\u017eenie zmie\u0161an\u00fdch lesov viac ako nadmorsk\u00e1 v\u00fd\u0161ka ovplyv\u0148uje charakter substr\u00e1tu, naz\u00fdvaj\u00fa sa su\u0165ov\u00e9 lesy. Substr\u00e1t su\u0165ov\u00fdch lesov tvoria kamenit\u00e9 spevnen\u00e9 sute, ktor\u00e9 sa utvorili zvetr\u00e1van\u00edm vo vrchoch preva\u017ene pod vplyvom mrazu. Horniny s\u00fa r\u00f4zne. Pomedzi skaly sa hromad\u00ed mnoho organick\u00e9ho opadu a tvor\u00ed sa ve\u013ea humusu. P\u00f4da tu prech\u00e1dza zd\u013ahav\u00fdm \u0161t\u00e1diom v\u00fdvoja. Tak\u00e9to stanovi\u0161tia s\u00fa napr. na svahoch, v \u00fa\u017e\u013eabin\u00e1ch a roklin\u00e1ch, pod skaln\u00fdmi hrebe\u0148mi a pod. V su\u0165ov\u00fdch lesoch sa zvy\u0161uje podiel javorov a brestov.\n\u010eal\u0161ie faktory\nZosuvy svahu sp\u00f4sobuj\u00fa po\u0161kodenie lesa\nLes a lesn\u00e9 organizmy s\u00fa priamo alebo nepriamo ovplyvnen\u00e9 fyzik\u00e1lnymi a chemick\u00fdmi vlastnos\u0165ami p\u00f4dotvornej horniny, model\u00e1ciou, orient\u00e1ciou a sklonom svahov, h\u013abkou, v\u00fd\u017eivnos\u0165ou a vlhkos\u0165ou p\u00f4dy a vlastnos\u0165ami pr\u00edzemnej vrstvy ovzdu\u0161ia. Na vrcholkoch pahorkov a h\u00f4r rastliny trpia nedostatkom \u017eiv\u00edn, vody a b\u00fdvaj\u00fa po\u0161kodzovan\u00e9 vetrom alebo \u013eadov\u00fdmi n\u00e1mrazami. P\u00f4da je kamenistej\u0161ia a kl\u00edma drsnej\u0161ia. Preto maj\u00fa tu rast\u00face stromy ni\u017e\u0161\u00ed vzrast, pokriven\u00e9 kmene a vo\u013enej\u0161\u00ed korunov\u00fd z\u00e1voj oproti porastom v ni\u017e\u0161\u00edch poloh\u00e1ch, na svahoch a v dolin\u00e1ch. Prejavuje sa to tie\u017e v zast\u00fapen\u00ed lesn\u00fdch \u017eivo\u010d\u00edchov a v ich dennej aktivite. Tento jav sa naz\u00fdva vrcholov\u00fd fenom\u00e9n. V n\u00ed\u017ein\u00e1ch rast\u00fa pre zmenu najvy\u0161\u0161ie a najmohutnej\u0161ie stromy a bohat\u00e9 vysokobylinn\u00e9 spolo\u010denstv\u00e1. Deje sa to v\u0161ak len v pr\u00edpade, \u017ee p\u00f4da \u00fadolia nie je dlhodobo zamokren\u00e1, preto\u017ee korene rastl\u00edn v tomto type p\u00f4dy nem\u00f4\u017eu d\u00fdcha\u0165 a teda nevynikaj\u00fa ani vzrastom, ani druhovou variabilitou. Mimoriadne vlhk\u00e9 po\u010dasie m\u00f4\u017ee sp\u00f4sobi\u0165, \u017ee sa p\u00f4da pres\u00fdti vodou a v d\u00f4sledku toho sa cel\u00fd svah aj s lesom zosunie do \u00fadolia. Z h\u013eadiska teploty je pre les najv\u00fdhodnej\u0161\u00ed ju\u017en\u00fd svah s 30\u00b0 sklonom. Na t\u00fdchto ide\u00e1lnych svahoch m\u00f4\u017eu r\u00e1s\u0165 medzi jed\u013eami a bukmi aj teplomiln\u00e9 duby.", "metadata": {"source": "data\\Zmie\u0161an\u00fd_les.txt"}, "type": "Document"}}