{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Termity\nReticulitermes flavipes\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva prvo\u00fastovce (Gastroneuralia (Protostomia))\nSkupina \u0161pir\u00e1lovce (Spiralia)\nL\u00ednia zvliekavce (Ecdysozoa)\nNadkme\u0148 (superphylum) Panarthropoda\nKme\u0148 (phylum) \u010dl\u00e1nkono\u017ece (Arthropoda)\nOddelenie hryzadlovce (Mandibulata)\nPodkme\u0148 (subphylum) \u0161es\u0165n\u00f4\u017eky (Hexapoda)\nTrieda (classis) hmyz (Insecta (Ectognatha))\nInfratrieda (infraclassis) Pterygota\nDivisio Neoptera\nRad (ordo) termity (Isoptera)\nVedeck\u00fd n\u00e1zov\nIsoptera\nBrull\u00e9, 1832\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nTermity alebo star\u0161ie v\u0161ekazy[1][2] (lat. Isoptera) je rad eusoci\u00e1lneho hmyzu, niekedy nespr\u00e1vne naz\u00fdvan\u00fd aj \u201ebiele mravce\u201c. Z taxonomick\u00e9ho h\u013eadiska maj\u00fa termity s mravcami m\u00e1lo spolo\u010dn\u00e9ho, najbli\u017e\u0161\u00edmi pr\u00edbuzn\u00fdmi termitov s\u00fa \u0161v\u00e1by (z rodu Cryptocercus). Pr\u00edkladom pr\u00edbuzensk\u00e9ho vz\u0165ahu k \u0161v\u00e1bom s\u00fa niektor\u00e9 spolo\u010dn\u00e9 znaky najprimit\u00edvnej\u0161ieho \u017eij\u00faceho druhu austr\u00e1lskeho termita Mastotermes darwiniensis.\nTermity, ktor\u00fdch najstar\u0161ie fos\u00edlne n\u00e1lezy poch\u00e1dzaj\u00fa z obdobia ranej kriedy (dokonca niektor\u00e9 \u0161trukt\u00fary z neskor\u00e9ho triasu s\u00fa pova\u017eovan\u00e9 za fos\u00edlie termit\u00edch hniezd[3]) s\u00fa roz\u0161\u00edren\u00e9 v tropickom a subtropickom p\u00e1sme. Ud\u00e1van\u00e9 po\u010dty rodov tohto radu kol\u00ed\u0161u medzi dvoma a\u017e troma tis\u00edckami.\nOpis\nTypick\u00fdm znakom pre cel\u00fd rad je svetl\u00e9 sfarbenie. Termity \u017eij\u00fa pod zemou a s\u00fa svetloplach\u00e9. \u017dij\u00fa v kol\u00f3ni\u00e1ch, v ktor\u00fdch s\u00fa jedinci \u0161pecializovan\u00ed pod\u013ea usporiadania v ich syst\u00e9me soci\u00e1lnej hierarchie (kast\u00e1ch). Najbe\u017enej\u0161ie rozdelenie k\u00e1st termitov je na robotn\u00edkov, vojakov a tzv. \u201ekr\u00e1\u013eovsk\u00fd p\u00e1r\u201c. Telesn\u00e9 znaky jedincov radu termitov sa neodli\u0161uj\u00fa iba pod\u013ea druhov, ale aj pod\u013ea kasty, do ktorej patria.\nV\u0161eobecn\u00fd opis\nHlava termitov je vo\u013en\u00e1, zrak je nevyvinut\u00fd a o\u010di bu\u010f ch\u00fdbaj\u00fa, alebo ich nahr\u00e1dza p\u00e1r slabo vyvinut\u00fdch, zlo\u017een\u00fdch o\u010d\u00ed. \u00dastne \u00fastrojenstvo je u termitov v\u017edy prisp\u00f4soben\u00e9 na hryzenie. U kasty vojakov s\u00fa hryzadl\u00e1 extr\u00e9mne vyvinut\u00e9. Tykadl\u00e1 termitov s\u00fa nitkovit\u00e9, naj\u010dastej\u0161ie s\u00fa zlo\u017een\u00e9 z 9-31 \u010dl\u00e1nkov.\nV\u0161eobecne maj\u00fa termity bru\u0161ko vakovit\u00e9, pretiahnut\u00e9, zlo\u017een\u00e9 z desiatich zrete\u013en\u00fdch kr\u00fa\u017ekov a zakon\u010den\u00e9 dvoma kr\u00e1tkymi jednoduch\u00fdmi \u0161tetinami.\nHrudn\u00e1 \u010das\u0165 zrete\u013ene rozdelen\u00e1 na v\u00e4\u010d\u0161iu predhru\u010f a dve rovnako ve\u013ek\u00e9 \u010dasti: stredohru\u010f a zadohru\u010f. Nohy maj\u00fa \u0161tvor\u010dl\u00e1nkov\u00e9 a vo\u013en\u00e9 bedrov\u00e9 k\u013aby, \u010d\u00edm s\u00fa prisp\u00f4soben\u00e9 na ch\u00f4dzu v podzemn\u00fdch chodbi\u010dk\u00e1ch. Okr\u00eddlen\u00ed jedinci maj\u00fa dva p\u00e1ry dlh\u00fdch \u00fazkych blanit\u00fdch kr\u00eddel, na ktor\u00fdch sa nach\u00e1dza \u0161v\u00edk umo\u017e\u0148uj\u00faci ich odlomenie po ich spravidla jedinom lete. \u017dilkovanie na kr\u00eddlach je slabo rozpoznate\u013en\u00e9. Po odlomen\u00ed kr\u00eddel na chrb\u00e1toch jedincov zost\u00e1vaj\u00fa zlo\u017een\u00e9 drobn\u00e9 k\u00fdptiky.\nRobotn\u00edci\nKasty termitov\nA - kr\u00e1\u013e\nB - prv\u00e1 kr\u00e1\u013eovn\u00e1\nC - druh\u00e1 kr\u00e1\u013eovn\u00e1\nD - tretia kr\u00e1\u013eovn\u00e1\nE - vojaci\nF - robotn\u00edci\nRobotn\u00edci b\u00fdvaj\u00fa najpo\u010detnej\u0161ou skupinou v kol\u00f3nii, ktor\u00e1 sa star\u00e1 o zaobstar\u00e1vanie potravy a stavbu a opravu hniezda. U niektor\u00fdch druhov t\u00e1to kasta ch\u00fdba.\nRobotn\u00edci maj\u00fa m\u00e4kk\u00e9 telo a zakrpaten\u00e9 o\u010di, ktor\u00e9 m\u00f4\u017eu \u00faplne ch\u00fdba\u0165. Robotn\u00edci nikdy nemaj\u00fa kr\u00eddla. V kol\u00f3nii m\u00f4\u017eu by\u0165 jedinci sam\u010dieho aj sami\u010dieho pohlavia, no aj napriek tomu, \u017ee maj\u00fa pohlavn\u00e9 org\u00e1ny s\u00fa steriln\u00ed.\nRobotn\u00edci medzi sebou praktikuj\u00fa proktode\u00e1lne k\u0155menie, t. j. k\u0155menie ritn\u00fdm otvorom. Ostatn\u00e9 kasty a larvy s\u00fa k\u0155men\u00e9 stomode\u00e1lne t. j. \u00fastami.\nVojaci\nVojaci s\u00fa bezkr\u00eddli. O\u010di u nich nie s\u00fa d\u00f4le\u017eit\u00e9, bu\u010f s\u00fa zakrpaten\u00e9, alebo \u00faplne ch\u00fdbaj\u00fa. Na rozdiel od robotn\u00edkov maj\u00fa tvrd\u00fa, zv\u00e4\u010d\u0161en\u00fa hlavu s ve\u013ek\u00fdmi hryzadlami. U niektor\u00fdch druhov m\u00f4\u017ee by\u0165 hlava pretiahnut\u00e1 do rohu, z ktor\u00e9ho vystrekuj\u00fa jed. Vojaci zabezpe\u010duj\u00fa obranu hniezda, m\u00f4\u017eu by\u0165 sam\u010dieho aj sami\u010dieho pohlavia, no s\u00fa steriln\u00ed a maj\u00fa zakrpaten\u00e9 pohlavn\u00e9 org\u00e1ny.\nKr\u00e1\u013eovsk\u00fd p\u00e1r\nKr\u00e1\u013eovsk\u00fd p\u00e1r je p\u00e1r termitov schopn\u00fd rozmno\u017eovania.\nPlodn\u00fd samec a sami\u010dka maj\u00fa tvrd\u00e9 telo. V dobe rojenia maj\u00fa obidvaja jedinci dva p\u00e1ry kr\u00eddel, ktor\u00e9 im odpadn\u00fa. Sami\u010dke sa pri kladen\u00ed vaj\u00ed\u010dok zv\u00e4\u010d\u0161\u00ed bru\u0161ko. V niektor\u00fdch pr\u00edpadoch je toto zv\u00e4\u010d\u0161enie tak v\u00fdrazn\u00e9, \u017ee nie je schopn\u00e1 pohybu. Pre pr\u00edpad straty ktor\u00e9hoko\u013evek \u010dlena kr\u00e1\u013eovsk\u00e9ho p\u00e1ru je ur\u010dit\u00fd po\u010det jedincov chovan\u00fd tak, aby ho mohol nahradi\u0165. Ak t\u00e1to situ\u00e1cia nenastane a nenastane ani rojenie, je n\u00e1hradn\u00fd \u010dlen u niektor\u00fdch druhov usmrten\u00fd, u in\u00fdch je jeho v\u00fdvoj zmenen\u00fd na steriln\u00e9ho robotn\u00edka.\nU v\u00e4\u010d\u0161iny druhov termitov je kr\u00e1\u013eovsk\u00fd p\u00e1r uzavret\u00fd v kom\u00f4rke, do ktorej m\u00f4\u017eu vstupova\u0165 iba robotn\u00edci. Kr\u00e1\u013eovsk\u00fd p\u00e1r nedok\u00e1\u017ee t\u00fato kom\u00f4rku opusti\u0165, lebo vstupn\u00e9 chodbi\u010dky do nej s\u00fa pr\u00edli\u0161 \u00fazke.\nHniezda termitov\nNadzemn\u00e9 hniezda termitov.\nHniezdo je vlastne syst\u00e9mom chodbi\u010diek a kom\u00f4rok, ktor\u00e9 sl\u00fa\u017eia na pr\u00edsun potravy, vody a odvetr\u00e1vanie. V hniezdach je udr\u017eiavan\u00e1 kon\u0161tantn\u00e1 teplota a vlhkos\u0165 vzduchu, sl\u00fa\u017ei na ochranu kol\u00f3nie a prebieha v \u0148om reproduk\u010dn\u00fd cyklus. U ve\u013ek\u00fdch kol\u00f3ni\u00ed je v\u00e4\u010d\u0161\u00edm probl\u00e9mom odvetr\u00e1vanie ne\u017e z\u00e1sobovanie potravou.\nHniezda termitov sa daj\u00fa v z\u00e1sade rozdeli\u0165 do troch typov: podzemn\u00e9, nadzemn\u00e9 a hniezda v stromoch.\nPodzemn\u00e9 hniezda", "metadata": {"source": "data\\Termity.txt"}, "type": "Document"}}