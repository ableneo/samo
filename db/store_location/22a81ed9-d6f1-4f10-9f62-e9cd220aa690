{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Kotvi\u010dn\u00edk zemn\u00fd\nKvet\nStupe\u0148 ohrozenia\n[1]\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) rastliny (Vegetabilia)\nPodr\u00ed\u0161a (subregnum) zelen\u00e9 (Viridiplantae, Chlorobionta)\nV\u00fdvojov\u00e1 l\u00ednia cievnat\u00e9 (Tracheophyta)\nV\u00fdvojov\u00e1 vetva semenn\u00e9 (Spermatophyta)\nSkupina krytosemenn\u00e9 (Angiospermae)\nOddelenie magn\u00f3liorasty (Magnoliophyta)\nNadtrieda (superclassis) dvojkl\u00ed\u010dnolistov\u00e9 (Dicotyledonopsida)\nTrieda (classis) rosidy (Rosopsida)\nRad (ordo) Zygophyllales\n\u010ce\u013ea\u010f (familia) jarmovcovit\u00e9 (Zygophyllaceae)\nRod (genus) Tribulus\nDruh (species) kotvi\u010dn\u00edk zemn\u00fd (Tribulus terrestris)\nVedeck\u00fd n\u00e1zov\nTribulus terrestris\nLinnaeus\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nKotvi\u010dn\u00edk zemn\u00fd (Tribulus terrestris L.) je jednoro\u010dn\u00e1 poliehav\u00e1 bylina z \u010de\u013eade jarmovcovit\u00e9 (Zygophyllaceae), ktor\u00e1 sa \u010dasto pou\u017e\u00edva v lek\u00e1rstve alebo v doplnkoch v\u00fd\u017eivy u \u0161portovcov.\nTribulus terrestris sa vyu\u017e\u00edval u\u017e v tradi\u010dnej starovekej gr\u00e9ckej, \u010d\u00ednskej aj indickej medic\u00edne (ajurv\u00e9da) ako liek proti neplodnosti, impotencii a erektilnej dysfunkcii. Pou\u017e\u00edval sa aj na zv\u00fd\u0161enie libida. V\u00fd\u0165a\u017eok z rastliny je v nekonven\u010dnej medic\u00edne z\u00e1padn\u00fdch kraj\u00edn popul\u00e1rny od 80. rokov 20. storo\u010dia. Pou\u017e\u00edva sa na zv\u00fd\u0161enie hladiny testoster\u00f3nu v krvi, zv\u00fd\u0161enie libida a ako adaptog\u00e9n pre fyzicky akt\u00edvnych mu\u017eov.[2]\nEtymol\u00f3gia\nP\u00f4vod n\u00e1zvu rastliny treba h\u013eada\u0165 v gr\u00e9ckom slove \u03c4\u03c1\u03af\u03b2\u03bf\u03bb\u03bf\u03c2[3] (po slovensky: Kotvica pl\u00e1vaj\u00faca), ktor\u00e9 sa do latin\u010diny preklad\u00e1 ako \"tribulos\". Latinsk\u00e9 slovo tribulus sa pou\u017e\u00edvalo p\u00f4vodne na ozna\u010denie \u0161picatej zbrane, no v klasickom Gr\u00e9cku sa toto slovo pou\u017e\u00edvalo u\u017e ako n\u00e1zov Kotvi\u010dn\u00edka zemn\u00e9ho.\nP\u00f4vod a v\u00fdskyt\nRastlina poch\u00e1dza pravdepodobne z pieso\u010dnat\u00fdch morsk\u00fdch pobre\u017e\u00ed \u010c\u00edny a Japonska. Ide o invaz\u00edvny druh, ktor\u00fd sa postupne roz\u0161\u00edril aj do Eur\u00f3py, \u00c1zie, Ameriky, Afriky a Austr\u00e1lie. Kotvi\u010dn\u00edk poznaj\u00fa aj obyvatelia Indie, \u010di Sr\u00ed Lanky. V zahrani\u010d\u00ed sa pestuje kv\u00f4li svojim lie\u010div\u00fdm \u00fa\u010dinkom. Zn\u00e1my je pod n\u00e1zvom goat\u00b4s head, devil\u00b4s-thorn, burra gokharu \u010di bindii.\nOpis\nTribulus terrestris \u2013 Kotvi\u010dn\u00edk zemn\u00fd\nBy\u013e: m\u00e1lo rozvetven\u00e1, d\u013a\u017eka: 10 a\u017e 60 cm\nListy: kr\u00e1tke stopkovit\u00e9, elipsov\u00fd alebo kopijovit\u00fd tvar\nKvet: p\u00e4\u0165po\u010detn\u00fd kvet \u017eltej farby\nPlod: such\u00fd plod sa sklad\u00e1 z p\u00e4tice rozlo\u017een\u00fdch, bradavi\u010dnat\u00fdch a tvrd\u00fdch plodov, po jeho bokoch sa nach\u00e1dzaj\u00fa \u0161picat\u00e9 pichlia\u010de\nSemen\u00e1: svetlo hned\u00e1 farba, vajcovit\u00fd tvar\nV\u00fdskyt\nKotvi\u010dn\u00edk je roz\u0161\u00edren\u00fd v Eur\u00f3pe, \u00c1zii, Afrike aj Austr\u00e1lii. Poch\u00e1dza pravdepodobne z pieso\u010dn\u00fdch morsk\u00fdch pobre\u017e\u00ed \u010c\u00edny a Japonska. Typick\u00e9 miesto v\u00fdskytu kotvi\u010dn\u00edka s\u00fa such\u00e9 miesta, stepi, polop\u00fa\u0161te. Dar\u00ed sa mu aj na pr\u00edmorsk\u00fdch pieskoch, pasienkoch, popri cest\u00e1ch aj v z\u00e1hrad\u00e1ch.\n\u00da\u010dinky\nZbiera sa ako lie\u010div\u00e1 rastlina ve\u013emi \u0161irok\u00e9ho pou\u017eitia a je zn\u00e1my svojimi blahodarn\u00fdmi \u00fa\u010dinkami.\nHlavn\u00e9 \u00fa\u010dinky kotvi\u010dn\u00edka:\nPom\u00e1ha pri probl\u00e9moch s r\u00f4znymi z\u00e1palmi a mo\u010dov\u00fdmi cestami\nZlep\u0161uje hormon\u00e1lnu rovnov\u00e1hu organizmu\nZni\u017euje hladinu cholesterolu\nZmier\u0148uje n\u00e1valy tepla a upravuje tlak krvi[4]\nReferencie\n\u2191 IUCN Red list 2019.08. Pr\u00edstup 04. okt\u00f3ber 2022\n\u2191 \"POKRYWKA, Andrzej, Zbigniew OBMI\u0143SKI, Jadwiga MALCZEWSKA-LENCZOWSKA, Zbigniew FIJATEK, Ewa TUREK-LEPA a Ryszard GRUCZA. Insights into Supplements with Tribulus Terrestris used by Athletes. Journal of Human Kinetics. 2014-01-8, 41(1): -. DOI: 10.2478/hukin-2014-0037. ISSN 1899-7562\" [online]. [Cit. 2017-11-15]. Dostupn\u00e9 online. Archivovan\u00e9 2017-11-15 z origin\u00e1lu.\n\u2191 \"Charlton T. Lewis, Charles Short, A Latin Dictionary\"\n\u2191 Kotvi\u010dn\u00edk zemn\u00fd (Tribulus terrestris) \u2013 ved\u013eaj\u0161ie \u00fa\u010dinky a sk\u00fasenosti | Zdravina.sk [online]. zdravina.sk, [cit. 2018-06-14]. Dostupn\u00e9 online.\nIn\u00e9 projekty\nCommons\nWikidruhy\nCommons pon\u00faka multimedi\u00e1lne s\u00fabory na t\u00e9mu Kotvi\u010dn\u00edk zemn\u00fd\nWikidruhy pon\u00fakaj\u00fa inform\u00e1cie na t\u00e9mu Kotvi\u010dn\u00edk zemn\u00fd\nZdroj\nVAL\u00cd\u010cEK, Pavel; KOKO\u0160KA, Ladislav; HOLUBOV\u00c1, Kamila. L\u00e9\u010div\u00e9 rostliny t\u0159et\u00edho tis\u00edcilet\u00ed. Bene\u0161ov : Start, 2001. 175 s. ISBN 80-86231-14-3.\nZdroj: \u201ehttps://sk.wikipedia.org/w/index.php?title=Kotvi\u010dn\u00edk_zemn\u00fd&oldid=7714844\u201c\nKateg\u00f3rie:\nJarmovcovit\u00e9\nInv\u00e1zne rastliny\nLie\u010div\u00e9 rastliny\nZ\u00e1konom chr\u00e1nen\u00e9 rastliny na Slovensku\nNajmenej ohrozen\u00e9 druhy\nSkryt\u00e1 kateg\u00f3ria:\nPort\u00e1l:Biol\u00f3gia/Zapojen\u00e9 \u010dl\u00e1nky\nD\u00e1tum a \u010das poslednej \u00fapravy tejto str\u00e1nky: 17. okt\u00f3ber 2023, 06:05.", "metadata": {"source": "data\\Kotvi\u010dn\u00edk_zemn\u00fd.txt"}, "type": "Document"}}