{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Izotropn\u00fd alebo I \u00fasek je svetlej\u0161\u00ed, tvoren\u00fd svetl\u00fdmi akt\u00ednov\u00fdmi myofilamentmi. Jeho stredom prech\u00e1dza Z l\u00ednia (telofragma), ktor\u00e1 obsahuje najm\u00e4 alfa-aktin\u00edn. Ten zabezpe\u010duje ukotvenie akt\u00ednov\u00fdch myofilamentov. Vzdialenos\u0165 medzi dvoma Z l\u00edniami definuje d\u013a\u017eku sarkom\u00e9ry. Z l\u00ednia obsahuje aj filam\u00edn, amorf\u00edn, Z prote\u00edn a dlh\u00e9 molekuly tit\u00ednu. Tit\u00edn le\u017e\u00ed paralelne s tenk\u00fdmi myofilamentami a zabezpe\u010duje pripojenie konca hrub\u00fdch myofilamentov k Z-l\u00ednii.\nMyofilamenty s\u00fa teda zoraden\u00e9 do myofibr\u00edl, pohromade ich dr\u017e\u00ed dyne\u00edn. Dezm\u00edn zabezpe\u010duje pravideln\u00e9 usporiadanie jednotliv\u00fdch myofibr\u00edl ved\u013ea seba (aby vzniklo pravideln\u00e9 pr\u00fa\u017ekovanie).\nAkt\u00ednov\u00e9 filamenty\nTvoria ich najm\u00e4 3 bielkovinov\u00e9 zlo\u017eky: akt\u00edn, tropon\u00edn, tropomyoz\u00edn.\nAkt\u00edn \u2013 tvoria ho 2 \u0161pir\u00e1lovite pret\u00e1\u010dan\u00e9 re\u0165azce fibr\u00f3zneho akt\u00ednu (F-akt\u00edn), ktor\u00e9 s\u00fa zlo\u017een\u00e9 z podjednotiek globul\u00e1rneho akt\u00ednu (G-akt\u00edn). Na ka\u017edej molekule G-akt\u00ednu je v\u00e4zobn\u00e9 miesto pre myoz\u00edn po\u010das kontrakcie.\nTropon\u00edn \u2013 prip\u00e1ja sa k aktomyoz\u00ednu. Je to komplex 3 bielkovinov\u00fdch zlo\u017eiek:\nTropon\u00edn C \u2013 miesto pre v\u00e4zbu v\u00e1pnika po\u010das kontrakcie\nTropon\u00edn T \u2013 spojenie s tropomyoz\u00ednom, naviazan\u00fd na vl\u00e1kno v relaxovanom stave\nTropon\u00edn I \u2013 po\u010das relax\u00e1cie br\u00e1ni v\u00e4zbe medzi akt\u00ednom a myoz\u00ednom\nTropomyoz\u00edn \u2013 vl\u00e1knit\u00e1 bielkovina, ktor\u00e1 sa vklad\u00e1 do \u0161trbiny medzi vl\u00e1kna akt\u00ednu. Tvoria ho 2 polypeptidov\u00e9 re\u0165azce, ktor\u00e9 sa navz\u00e1jom okolo seba obt\u00e1\u010daj\u00fa. Obsahuje v\u00e4zbov\u00e9 miesta pre tropon\u00edn.\nMyoz\u00ednov\u00e9 filamenty\nNa 1 myoz\u00ednov\u00e9 vl\u00e1kno pripad\u00e1 6 akt\u00ednov\u00fdch, ktor\u00e9 s\u00fa usporiadan\u00e9 okolo neho. 1 myoz\u00ednov\u00e9 vl\u00e1kno sa sklad\u00e1 z viac ako 200 myoz\u00ednov\u00fdch molek\u00fal. Tie sa skladaj\u00fa z dlh\u00fdch chvostov (\u201etelo\u201c myofilamentu) a na opa\u010dnom konci molekuly, smerom k Z l\u00ednii je \u201ehlavica\u201c, ktor\u00fa sp\u00e1ja s chvostom stredn\u00e1 \u010das\u0165 \u2013 \u201ekrk\u201c. Prechody medzi jednotliv\u00fdmi \u010das\u0165ami s\u00fa pohybliv\u00e9. Stredn\u00e1 \u010das\u0165 a hlavica vytv\u00e1raj\u00fa po\u010das kontrakcie prie\u010dne most\u00edky. Priestorov\u00e9 usporiadanie most\u00edkov po celom obvode tela myoz\u00ednu umo\u017e\u0148uje kontakt so v\u0161etk\u00fdmi \u0161iestimi akt\u00ednov\u00fdmi filamentami, ktor\u00e9 ho obklopuj\u00fa. Myoz\u00edn je hexam\u00e9r pozost\u00e1vaj\u00faci z 2 trim\u00e9rov, z ktor\u00fdch ka\u017ed\u00fd je z 1 molekuly \u0165a\u017ek\u00e9ho meromyoz\u00ednu a 2 molek\u00fal \u013eahk\u00e9ho meromyoz\u00ednu. M\u00e1 v\u00e4zobn\u00e9 miesto pre akt\u00edn a ATP.\nReferencie\n\u2191 KITTNAR, Otomar a kol. L\u00e9ka\u0159sk\u00e1 fyziologie. Praha : Grada, 2011. ISBN 978-80-247-3068-4. S. 91. (po \u010desky)\n\u2191 KITTNAR, Otomar a kol. L\u00e9ka\u0159sk\u00e1 fyziologie. Praha : Grada, 2011. ISBN 978-80-247-3068-4. S. 92. (po \u010desky)\nPozri aj\nHladk\u00e1 svalovina\nSrdcov\u00e1 svalovina\nSvalov\u00e9 vl\u00e1kno\nZdroje\nMALINA, Radovan. V\u0161eobecn\u00e1 zool\u00f3gia. Bansk\u00e1 Bystrica : Fakulta pr\u00edrodn\u00fdch vied UNB, 2004. Dostupn\u00e9 online. Kapitola Svalov\u00e9 tkaniv\u00e1, s. 23. Archivovan\u00e9 2006-12-30 z origin\u00e1lu.\n\u010cIH\u00c1K, Radom\u00edr. Anatomie 1. 3. vyd. Praha : Grada, 2011. ISBN 978-80-247-3817-8. Kapitola Svalstvo hladk\u00e9, s. 23 \u2013 24. (po \u010desky)\nKITTNAR, Otomar a kol. L\u00e9ka\u0159sk\u00e1 fyziologie. Praha : Grada, 2011. ISBN 978-80-247-3068-4. S. 91 \u2013 96. (po \u010desky)\nZdroj: \u201ehttps://sk.wikipedia.org/w/index.php?title=Prie\u010dne_pruhovan\u00e1_svalovina&oldid=7661604\u201c\nKateg\u00f3rie:\nTkaniv\u00e1\nSvaly\nD\u00e1tum a \u010das poslednej \u00fapravy tejto str\u00e1nky: 9. okt\u00f3ber 2023, 17:23.", "metadata": {"source": "data\\Prie\u010dne_pruhovan\u00e1_svalovina.txt"}, "type": "Document"}}