{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Nemeck\u00fd \u0161pic trpasli\u010d\u00ed\nKrajina p\u00f4vodu Nemecko\nFCI k\u00f3d 4/97\n\u0160tandardy AKC, ANKC, FCI\nV\u00fd\u0161ka 20-25 cm (suky)\n23-28 cm (psy)\nHmotnos\u0165 1.4 - 3.2 kg\nP\u00f4vodn\u00e9 ur\u010denie rodinn\u00fd pes, spolo\u010dn\u00edk\nTeraj\u0161ie ur\u010denie rodinn\u00fd pes, spolo\u010dn\u00edk\nN\u00e1zov v krajine p\u00f4vodu Zwergspitz (`Dwarf` Spitz)\nSynonym\u00e1 Pomeranian (Pom)\nZau\u017e\u00edvan\u00e1 skratka NS\nZoznam ps\u00edch plemien\nPs\u00ed port\u00e1l\nNemeck\u00fd \u0161pic trpasli\u010d\u00ed alebo Pomeriansk\u00fd \u0161pic (Pomeranian) je variant nemeck\u00e9ho \u0161pica. Plemeno poch\u00e1dza z oblasti Pomoranska v z\u00e1padnej Eur\u00f3pe medzi dne\u0161n\u00fdm v\u00fdchodn\u00fdm Nemeckom a severn\u00fdm Po\u013eskom.\nVzh\u013ead\nS priemernou hmotnos\u0165ou 1.4 - 3.2 kg je pod\u013ea \u0161tandardov AKC trpasli\u010d\u00ed \u0161pic najmen\u0161\u00edm zo severn\u00fdch plemien.\nHlava trpasli\u010dieho \u0161pica m\u00e1 klinovit\u00fd tvar, ktor\u00fd mu dod\u00e1va mierne l\u00ed\u0161\u010d\u00ed vzh\u013ead. U\u0161i s\u00fa mal\u00e9 a vysoko polo\u017een\u00e9. Chvost je charakteristick\u00fd pre toto plemeno, mal by by\u0165 zahnut\u00fd ponad chrb\u00e1t, hladk\u00fd a zdvihnut\u00fd. Po naroden\u00ed chvost nie je rozprestret\u00fd a m\u00f4\u017ee trva\u0165 nieko\u013eko mesiacov, k\u00fdm dorastie ponad chrb\u00e1t a srs\u0165 sa rozprestrie. Pod srs\u0165ou je trpasli\u010d\u00ed \u0161pic mal\u00fd ale svalnat\u00fd pes, vzh\u013eadom podobn\u00fd plemenu \u010civava. Po k\u00fapan\u00ed sa mokr\u00fd trpasli\u010d\u00ed \u0161pic d\u00e1 \u013eahko pom\u00fdli\u0165 s \u010divavou.\nSrs\u0165 a farba\nTrpasli\u010d\u00ed \u0161pic m\u00e1 srs\u0165 zlo\u017een\u00fa z dvoch druhov: podsady a krycej srsti. Prv\u00e1 je m\u00e4kk\u00e1, hust\u00e1 a p\u00e1perovit\u00e1, druh\u00e1 je dlh\u00e1, rovn\u00e1 a drsn\u00e1. Podsada sa vymie\u0148a u psov raz do roka a u s\u00fak po\u010das h\u00e1rania, po vrhu a po\u010das stresov\u00e9ho obdobia.\nFarba srsti u tohto plemena kol\u00ed\u0161e. Pod\u013ea AKC je trin\u00e1s\u0165 \u0161tandardn\u00fdch farebn\u00fdch kombin\u00e1ci\u00ed tohto plemena: \u010dierna, \u010dierno-hned\u00e1, modr\u00e1, modro-hned\u00e1, \u010dokol\u00e1dov\u00e1, \u010dokol\u00e1dovo-hned\u00e1, kr\u00e9mov\u00e1, kr\u00e9movo-sobolia, oran\u017eov\u00e1, oran\u017eovo-sobolia, \u010derven\u00e1, \u010derveno-sobolia a sobolia. AKC tie\u017e rozli\u0161uje p\u00e4\u0165 alternat\u00edvnych farieb: bobria, strakat\u00e1, \u010dokol\u00e1dovo-sobolia, biela a vlko-sobolia. Stopy jednej alebo viacer\u00fdch farieb na bielej podsade sa ozna\u010duj\u00fa ako r\u00f4znofarebnos\u0165.\nIn\u00e9 projekty\nCommons\nCommons pon\u00faka multimedi\u00e1lne s\u00fabory na t\u00e9mu Nemeck\u00fd \u0161pic trpasli\u010d\u00ed\nKynologick\u00fd port\u00e1l\nTento \u010dl\u00e1nok t\u00fdkaj\u00faci sa psov je zatia\u013e \u201ev\u00fdhonok\u201c. Pom\u00f4\u017e Wikip\u00e9dii t\u00fdm, \u017ee ho dopln\u00ed\u0161 a roz\u0161\u00edri\u0161.\nZdroj: \u201ehttps://sk.wikipedia.org/w/index.php?title=Nemeck\u00fd_\u0161pic_trpasli\u010d\u00ed&oldid=7742287\u201c\nKateg\u00f3rie:\nPsie v\u00fdhonky\n\u0160pice a p\u00f4vodn\u00e9 plemen\u00e1\nPlemen\u00e1 psov z Nemecka\nSkryt\u00e9 kateg\u00f3rie:\nPort\u00e1l:Pes/Zapojen\u00e9 \u010dl\u00e1nky\nWikip\u00e9dia:\u010cl\u00e1nky priamo volaj\u00face \u0161abl\u00f3nu Port\u00e1l\nD\u00e1tum a \u010das poslednej \u00fapravy tejto str\u00e1nky: 21. november 2023, 15:21.", "metadata": {"source": "data\\Nemeck\u00fd_\u0161pic_trpasli\u010d\u00ed.txt"}, "type": "Document"}}