{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Srnec lesn\u00fd\nSamec a samica srnca lesn\u00e9ho.\nStupe\u0148 ohrozenia\n[1]\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) cicavce (Mammalia)\nPodtrieda (subclassis) \u017eivorod\u00e9 (Theria)\nNadrad (superordo) placentovce (Eutheria)\nRad (ordo) p\u00e1rnokopytn\u00edky (Artiodactyla)\nPodrad (subordo) pre\u017e\u00favavce (Ruminantia)\n\u010ce\u013ea\u010f (familia) jele\u0148ovit\u00e9 (Cervidae)\nPod\u010de\u013ea\u010f (subfamilia) Capreolinae\nRod (genus) srnec (Capreolus)\nDruh (species) srnec lesn\u00fd (Capreolus capreolus)\nVedeck\u00fd n\u00e1zov\nCapreolus capreolus\nLinn\u00e9, 1758\nSynonym\u00e1\nCervus capreolus Linnaeus, 1758\nRoz\u0161\u00edrenie srnca lesn\u00e9ho.\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nSrnec lesn\u00fd[2] (star\u0161ie: srnec h\u00f4rny, srnec oby\u010dajn\u00fd, srna h\u00f4rna,(?) srna oby\u010dajn\u00e1, (?) srna lesn\u00e1; lat. Capreolus capreolus) je hojne roz\u0161\u00edren\u00fd p\u00e1rnokopytn\u00edk z \u010de\u013eade jele\u0148ovit\u00e9. V\u00fdskyt na Slovensku bol dolo\u017een\u00fd na 93,7 % \u00fazemia.[2]\nOpis\nSrnec lesn\u00fd je relat\u00edvne mal\u00fdm z\u00e1stupcom svojej \u010de\u013eade. Dosahuje hmotnos\u0165 medzi 17 \u2013 30 kg, d\u013a\u017eku 90 \u2013 130 cm a v koh\u00fatiku meria 65 \u2013 85 cm[3]. Chvost je ve\u013emi kr\u00e1tky (2 \u2013 6 cm) a sotva vidite\u013en\u00fd[3]. Cez leto m\u00e1 jeho srs\u0165 a\u017e mierne hrdzavo-\u010derven\u00fd odtie\u0148, s pr\u00edchodom zimy v\u0161ak narast\u00e1 nov\u00e1 zimn\u00e1 srs\u0165 a jej sfarbenie znate\u013ene tmavne (srn\u010dia zver prefarbuje). Samce maj\u00fa relat\u00edvne kr\u00e1tke paro\u017eky, ktor\u00e9 m\u00f4\u017eu u jedincov v dobr\u00fdch podmienkach dor\u00e1s\u0165 a\u017e do d\u013a\u017eky 25 cm. Ka\u017ed\u00fd rok, v rozmedz\u00ed od okt\u00f3bra do novembra, samce svoje paro\u017eky zhadzuj\u00fa a na jar bud\u00faceho roku (marec \u2013 apr\u00edl) im narastaj\u00fa nov\u00e9, ktor\u00e9 s\u00fa spo\u010diatku pokryt\u00e9 akousi zamatovou vrstvou, ktor\u00e1 sa naz\u00fdva lyko a vy\u017eivuje paroh pri v\u00fdvoji a raste. Po dokon\u010den\u00ed v\u00fdvoja par\u00f4\u017ekov sa srnec zbav\u00ed odumret\u00e9ho lyka otieran\u00edm a ot\u013akan\u00edm o slab\u00e9 kmene stromov alebo drev\u00edn. Srn\u010die paro\u017eky m\u00f4\u017eu by\u0165 jednoducho zahroten\u00e9, ale m\u00f4\u017eu ma\u0165 aj 4 a\u017e 6 v\u00fdsad. Tak\u017ee to m\u00f4\u017ee by\u0165 \u0161pi\u010diak, vidliak, \u0161estor\u00e1k, v\u00fdnimo\u010dne osmor\u00e1k (\u0161tyri v\u00fdsady na jednom paro\u017eku) alebo raritn\u00fd srnec s r\u00f4zne nepravidelne deformovan\u00fdm a \u010dlenit\u00fdm paro\u017e\u00edm. Srnec svoje paro\u017eky zhadzuje v novembri a decembri. Srnec sa lov\u00ed od 16. m\u00e1ja do 30. septembra, srny a srn\u010dat\u00e1 od 1. septembra do 31. decembra.[4]\nFarebn\u00e9 odch\u00fdlky\nVe\u013emi vz\u00e1cne je mo\u017eno narazi\u0165 na srn\u010d\u00edch alb\u00ednov. T\u00ed v d\u00f4sledku svojho nedostatku \u010dasto trpia aj zl\u00fdm zrakom a s\u00fa svetloplach\u00ed. Medzi po\u013eovn\u00edkmi sa traduje, \u017ee zastreli\u0165 srnu-alb\u00edna prin\u00e1\u0161a smolu, respekt\u00edve, \u017ee kto zastrel\u00ed srnu-alb\u00edna, do roka zomrie. Jednu srnu-alb\u00edna chov\u00e1 ZOO D\u011b\u010d\u00edn.[5]\nRoz\u0161\u00edrenie\nSrnec lesn\u00fd \u017eije v lu\u017en\u00fdch lesoch aj vo vysokohorsk\u00fdch smrekov\u00fdch lesoch. Ob\u013eubuje hlavne nepravideln\u00e9 lesy s l\u00fakami.[6] Za s\u00famraku a svitania, ke\u010f je najakt\u00edvnej\u0161\u00ed, ve\u013emi \u010dasto nav\u0161tevuje po\u013enohospod\u00e1rsku krajinu a \u010dasto prenik\u00e1 a\u017e na okraje s\u00eddiel. Ob\u00fdva prakticky cel\u00fa Eur\u00f3pu, vo ve\u013ekom po\u010dte ch\u00fdba iba na severe \u0160kandin\u00e1vie, zasahuje aj a\u017e k pobre\u017eiu Kaspick\u00e9ho mora a na \u00fazemie Malej \u00c1zie.\nNa Slovensku[6][7] a v \u010cesku patr\u00ed k najpo\u010detnej\u0161\u00edm p\u00e1rnokopytn\u00edkom. V roku 1970 bola jeho po\u010detnos\u0165 v \u010cesku odhadovan\u00e1 na 198 000 jedincov, v roku 2003 u\u017e na viac ako 300 000 jedincov (najviac od 60. rokov 20. storo\u010dia).[8]\nZo 429 mapovac\u00edch kvadr\u00e1tov DFS sa celkovo vyskytol v 402 (93,3 % rozlohy Slovenska, do roku 1964 len v 162, 37,6 %) v nadmorsk\u00fdch v\u00fd\u0161kach 100 (Bo\u0165any) \u2013 1 815 m n. m. (Vr\u00e1ta pod Kasprov\u00fdm vrchom v Z\u00e1padn\u00fdch Tatr\u00e1ch).[2]\nEkol\u00f3gia a rozmno\u017eovanie\nSrn\u010da\n\u017div\u00ed sa najm\u00e4 r\u00f4znymi bylinami, ob\u010das \u017eerie aj r\u00f4zne plody. Obzvl\u00e1\u0161\u0165 pritom ob\u013eubuje mlad\u00e9 v\u00fdhonky tr\u00e1v s vysok\u00fdm obsahom vlhkosti. Srnec h\u00f4rny je relat\u00edvne plach\u00fd a pri ohrozen\u00ed sa \u010dasto oz\u00fdva zvukom podobn\u00fdm psiemu \u0161tekaniu. Srny a ml\u00e1\u010fat\u00e1 po\u010das ruje p\u00edskaj\u00fa[6]. V\u00e4\u010d\u0161inu roku sa zdr\u017euje samostatne, v\u00fdnimkou je iba obdobie rozmno\u017eovania. Samce s\u00fa teritori\u00e1lne a svoje terit\u00f3rium chr\u00e1nia pred ostatn\u00fdmi samcami. Na zna\u010dkovanie terit\u00f3ria pou\u017e\u00edva v\u00fdlu\u010dky z troch pachov\u00fdch \u017eliaz: prv\u00e1 je medzi raticami na zadn\u00fdch noh\u00e1ch, druh\u00e1 je z boku nad \u010dlenkom na zadn\u00fdch noh\u00e1ch a tretiu maj\u00fa iba samce na \u010dele.[6]\nSamice pohlavne dospievaj\u00fa vo veku 16 mesiacov. Samce s\u00fa polygamn\u00e9 a v polovici j\u00fala za\u010d\u00ednaj\u00fa bojova\u0165 o priaze\u0148 sam\u00edc. Do novembra sa z\u00e1rodok prakticky nevyv\u00edja (latentn\u00e1 brezivos\u0165 / utajen\u00e1 gravidita). Pod\u013ea niektor\u00fdch zdrojov sa v novembri neoplodnen\u00e9 srny p\u00e1ria s mlad\u00fdmi srncami, ktor\u00ed neboli pripusten\u00ed k ruji vo zvy\u010dajnom \u010dase star\u0161\u00edmi a silnej\u0161\u00edmi samcami, z\u00e1rodok sa potom vyv\u00edja norm\u00e1lne \u2013 toto v\u0161ak nebolo potvrden\u00e9. V m\u00e1ji a\u017e j\u00fani rod\u00ed srna oby\u010dajne jedno, niekedy dve hned\u00e9, biele \u0161kvrnit\u00e9 ml\u00e1\u010fat\u00e1 (srn\u010dat\u00e1).", "metadata": {"source": "data\\Srnec_lesn\u00fd.txt"}, "type": "Document"}}