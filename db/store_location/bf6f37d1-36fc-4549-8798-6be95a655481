{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Prodromus lepidopter Slovenska je jedna z najv\u00fdznamnej\u0161\u00edch pr\u00e1c z odboru entomol\u00f3gie - lepidopterol\u00f3gie Slovenska. Pr\u00e1ca bola vydan\u00e1 v roku 1964 v Bratislave, v nakladate\u013estve SAV. Autorom knihy je Karel Hrub\u00fd (1910 - 1962) a vy\u0161la a\u017e po jeho smrti.\nV tejto pr\u00e1ci sa ud\u00e1va zoznam v\u0161etk\u00fdch v tom \u010dase zn\u00e1mych lokal\u00edt v\u0161etk\u00fdch registrovan\u00fdch druhov mot\u00fd\u013eov z \u00fazemia Slovenska. V pr\u00e1ci je uveden\u00fd zoznam literat\u00fary (bibliografia), kde s\u00fa z\u00e1znamy o mot\u00fdlej faune Slovenska v dovtedaj\u0161ej hist\u00f3rii jej v\u00fdskumu, a ktor\u00e9 mal autor k dispoz\u00edcii. Je tu uveden\u00fd zoznam 2688 druhov mot\u00fd\u013eov, ktor\u00e9 boli dovtedy z \u00fazemia Slovenska zn\u00e1me. Autor tu uv\u00e1dza ich v\u0161eobecn\u00fa charakteristiku, latinsk\u00fd n\u00e1zov druhu, rok opisu, meno autora, ktor\u00fd uveden\u00fd druh op\u00edsal, ako aj synonym\u00e1. Je tu uveden\u00e1 doba v\u00fdskytu larvy (h\u00fasenice) a im\u00e1ga a hlavn\u00e9 \u017eivn\u00e9 rastliny larvy dan\u00e9ho druhu. V z\u00e1vere knihy je register autorov, rodov i druhov.\nPr\u00e1ca m\u00e1 962 str\u00e1n, vy\u0161la v n\u00e1klade 1000 v\u00fdtla\u010dkov. Kniha m\u00e1 tri doplnky, ktor\u00e9 vy\u0161li v neskor\u0161\u00edch rokoch a boli nimi v tom \u010dase aktualizovan\u00e9 zoznamy lokal\u00edt v\u00fdskytu druhov mot\u00fd\u013eov na \u00fazem\u00ed Slovenska.\nBibliografick\u00fd odkaz\nHRUB\u00dd, Karel. Prodromus lepidopter Slovenska. 1. vyd. Bratislava : Vydavate\u013estvo Slovenskej akad\u00e9mie vied, 1964. 962 s.\nZdroj: \u201ehttps://sk.wikipedia.org/w/index.php?title=Prodromus_lepidopter_Slovenska&oldid=5995185\u201c\nKateg\u00f3rie:\nKnihy z 1964\nEntomologick\u00e9 knihy\nD\u00e1tum a \u010das poslednej \u00fapravy tejto str\u00e1nky: 20. marec 2015, 23:40.", "metadata": {"source": "data\\Prodromus_lepidopter_Slovenska.txt"}, "type": "Document"}}