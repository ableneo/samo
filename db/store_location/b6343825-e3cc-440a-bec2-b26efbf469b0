{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Tomuto \u010dl\u00e1nku alebo sekcii ch\u00fdbaj\u00fa odkazy na spo\u013eahliv\u00e9 zdroje, m\u00f4\u017ee preto obsahova\u0165 inform\u00e1cie, ktor\u00e9 je potrebn\u00e9 e\u0161te overi\u0165.\nPom\u00f4\u017ete Wikip\u00e9dii a dopl\u0148te do \u010dl\u00e1nku cit\u00e1cie, odkazy na spo\u013eahliv\u00e9 zdroje.\nToto je \u010dl\u00e1nok o celosvetovej pand\u00e9mii, ktor\u00e1 vypukla v polovici 14. storo\u010dia. O pr\u00ed\u010dine tejto pand\u00e9mie pozri mor (pestis).\n\u010cierna smr\u0165\n\u0160\u00edrenie \u010diernej smrti v Eur\u00f3pe a na Bl\u00edzkom v\u00fdchode (1346 \u2013 1353)\nOchorenie\nbubonick\u00fd mor\nObdobie\n1346 \u2013 1453\nRoz\u0161\u00edrenie\nEur\u00e1zia, \u010dasti Afriky\n\u0160tatistika\nPo\u010det \u00famrt\u00ed\n75 000 000 \u2013 200 000 000 (odhad)\n\u010cierna smr\u0165 bola obrovsk\u00e1 pand\u00e9mia, pravdepodobne p\u013e\u00facneho moru (p\u00f4vodcom je bakt\u00e9ria Yersinia pestis[1]), ktor\u00e1 zasiahla Eur\u00f3pu a \u00c1ziu v polovici 14. storo\u010dia. V \u0161ir\u0161om zmysle mor v\u00f4bec. Existuj\u00fa v\u0161ak i odli\u0161n\u00e9 n\u00e1zory na p\u00f4vodcu pand\u00e9mie (pozri kapitolu Pr\u00ed\u010diny pand\u00e9mie).\nV\u0161eobecne sa predpoklad\u00e1, \u017ee n\u00e1zov \u201e\u010dierna smr\u0165\u201c m\u00e1 p\u00f4vod v jednom v\u00fdraznom pr\u00edznaku ochorenia, ktor\u00e9 sa odborne naz\u00fdva akr\u00e1lna nekr\u00f3za (odumretie kon\u010dekov prstov a u\u0161n\u00fdch lal\u00f4\u010dikov pre poruchu cievneho z\u00e1sobenia a podko\u017en\u00e9 krv\u00e1canie, ktor\u00e9 m\u00e1 \u010dierne sfarbenie). V skuto\u010dnosti sa n\u00e1zov sk\u00f4r vz\u0165ahuje na \u010fal\u0161ie v\u00fdznamy slova \u201e\u010dierna\u201c ako prejavu sm\u00fatku, tr\u00fachlenia a ne\u0161\u0165astia.[2]\nV Eur\u00f3pe sa objavila v rokoch 1347 \u2013 51 a zahubila asi polovicu popul\u00e1cie (25 a\u017e 34 mili\u00f3nov \u013eud\u00ed; odhady sa pohybuj\u00fa medzi jednou a\u017e dvomi tretinami celkov\u00e9ho po\u010dtu obyvate\u013eov kontinentu). V pribli\u017ene rovnakom \u010dase sa n\u00e1kaza objavila aj vo ve\u013ekej \u010dasti \u00c1zie a Bl\u00edzkeho v\u00fdchodu. Celkovo t\u00e1to pand\u00e9mia zahubila asi 75 mili\u00f3nov \u013eud\u00ed. Rovnak\u00e9 ochorenie sa v r\u00f4znom rozsahu a stupni \u00famrtnosti do Eur\u00f3py vracalo opakovane a\u017e do 18. storo\u010dia. K najv\u00fdznamnej\u0161\u00edm epiz\u00f3dam patrila epid\u00e9mia v Taliansku (1629-1631), Lond\u00fdne (1665\u20131666), Viedni (1679), Marseille (1720-1722) a v roku 1771 v Moskve. Mor bol v Eur\u00f3pe naposledy zaznamenan\u00fd na za\u010diatku 19. storo\u010dia, no dodnes sa objavuj\u00fa men\u0161ie lo\u017eisk\u00e1 infekcie inde vo svete (Severn\u00e1 a centr\u00e1lna Afrika, Madagaskar, \u00c1zia, severn\u00e1 i ju\u017en\u00e1 Amerika \u2014 vr\u00e1tane USA).\nOkrem zdecimovania eur\u00f3pskej popul\u00e1cie zmenila pand\u00e9mia i soci\u00e1lnu \u0161trukt\u00faru kontinentu, v\u00e1\u017ene po\u0161kodila dovtedy dominantn\u00fa politick\u00fa i ekonomick\u00fa silu - katol\u00edcku cirkev, viedla k rozsiahlym perzek\u00faci\u00e1m niektor\u00fdch skup\u00edn obyvate\u013estva - \u017didov a malomocn\u00fdch, a vytvorila celkov\u00fd pocit neistoty a ohrozenia zdravia, ved\u00faci k sp\u00f4sobu \u017eivota, ktor\u00fd nemyslel na bud\u00facnos\u0165 (op\u00edsan\u00fd v diele Dekameron (1353) od Giovanniho Boccacia).\nPriebeh pand\u00e9mie\nMor, ktor\u00e9ho p\u00f4vodcom je Yersinia pestis, je dnes endemick\u00e1 infek\u010dn\u00e1 choroba, vyskytuj\u00faca sa najm\u00e4 v oblastiach strednej \u00c1zie, kde \u017eije ve\u013ek\u00e9 mno\u017estvo men\u0161\u00edch hlodavcov. Nie je v\u0161ak dodnes \u00faplne jasn\u00e9, kde pand\u00e9mia \u201e\u010diernej smrti\u201c v 14. storo\u010d\u00ed za\u010dala. Dnes sa pova\u017euje za najpravdepodobnej\u0161ie miesto jej vzniku stepi strednej \u00c1zie, hoci zaznievaj\u00fa i n\u00e1zory, ktor\u00e9 ohnisko umiest\u0148uj\u00fa do oblasti severnej Indie. Odtia\u013e sa pravdepodobne n\u00e1kaza \u0161\u00edrila na z\u00e1pad a v\u00fdchod prostredn\u00edctvom obchodn\u00edkov a mongolsk\u00fdch arm\u00e1d pozd\u013a\u017e Hodv\u00e1bnej cesty. V Eur\u00f3pe sa prv\u00fdkr\u00e1t objavila v obchodn\u00fdch pr\u00edstavoch na Sic\u00edlii.\nBez oh\u013eadu na spr\u00e1vnos\u0165 te\u00f3rie o mieste vzniku je zrejm\u00e9, \u017ee z\u00e1va\u017enos\u0165 a rozsah pand\u00e9mie bol v\u00fdrazne umocnen\u00fd vojnami, hladom a po\u010das\u00edm, ktor\u00e9 v tom obdob\u00ed su\u017eovali rozsiahle oblasti Eur\u00f3py a \u00c1zie. Ni\u010div\u00e1 ob\u010dianska vojna v \u010c\u00edne medzi dom\u00e1cim obyvate\u013estvom a mongolsk\u00fdmi hordami sa odohrala v obdob\u00ed rokov 1205 a\u017e 1353. Dlhotrvaj\u00faci konflikt v\u00e1\u017ene naru\u0161il po\u013enohospod\u00e1rstvo a obchod a viedol k opakovan\u00fdm hladomorom. Na konci 13. storo\u010dia vypukla tzv. \u201eMal\u00e1 doba \u013eadov\u00e1\u201c. Katastrofick\u00e9 po\u010dasie dosiahlo svoj vrchol v prvej polovici 14. storo\u010dia, so z\u00e1va\u017en\u00fdmi celosvetov\u00fdmi d\u00f4sledkami.\nV rokoch 1315 a\u017e 1322 postihol severn\u00fa Eur\u00f3pu katastrofick\u00fd nedostatok potrav\u00edn, zn\u00e1my ako Ve\u013ek\u00fd hladomor. Nedostatok jedla a jeho extr\u00e9mne vysok\u00e9 ceny boli tvrdou \u017eivotnou realitou minim\u00e1lne storo\u010die pred vypuknut\u00edm pand\u00e9mie. P\u0161enica, ovos, seno a n\u00e1sledne i dom\u00e1ce zvierat\u00e1 boli nedostatkov\u00fdm tovarom - n\u00e1sledkom bol hlad, podv\u00fd\u017eiva, oslabenie imunitn\u00e9ho syst\u00e9mu a zn\u00ed\u017een\u00e1 odolnos\u0165 obyvate\u013estva proti chorob\u00e1m. Eur\u00f3pska ekonomika sa za\u010dala to\u010di\u0165 v bludnom kruhu, v ktorom hlad a chronick\u00e9 choroby zni\u017eovali produktivitu po\u013enohospod\u00e1rstva, ktor\u00e9 produkovalo nedostatok obilia, dostupn\u00e9ho preto len za st\u00e1le sa zvy\u0161uj\u00face ceny. Hladomor tak s\u00e1m zvy\u0161oval svoju intenzitu a rozsah, a v oblastiach ako Fl\u00e1msko a Burgundsko ni\u010dil popul\u00e1ciu tak\u00fdm sp\u00f4sobom, ako nesk\u00f4r \u201e\u010dierna smr\u0165\u201c devastovala cel\u00fa Eur\u00f3pu.", "metadata": {"source": "data\\\u010cierna_smr\u0165.txt"}, "type": "Document"}}