{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "\u010eal\u0161ou, na drevo n\u00e1ro\u010dnou prev\u00e1dzkou, sa stala koncom 18. storo\u010dia papiere\u0148 vo Ferdinandove. V tejto dobe sa tie\u017e, vplyvom zv\u00fd\u0161en\u00e9ho dopytu po dreve, zav\u00e1dza holorubn\u00e9 lesn\u00e9 hospod\u00e1rstvo. V tejto dobe sa za\u010d\u00edna distrib\u00facia smreku z in\u00fdch oblast\u00ed a vznik monokult\u00far. N\u00e1sledkom rozvoja priemyslu je v 19. storo\u010d\u00ed roz\u0161\u00edren\u00e1 sie\u0165 ciest napr\u00edklad o Sm\u011bdavsk\u00fa \u010di \u0160tolpi\u0161sk\u00fa cestu. V prvej polovici 20. storo\u010dia potom vznikla ve\u013emi zn\u00e1ma vrstevnicov\u00e1 cesta Vini\u010dn\u00e1. Z konca 30. rokov 20. storo\u010dia poch\u00e1dza bunkrov\u00e1 l\u00ednia, ktor\u00e1 zasahuje do z\u00e1padnej \u010dasti n\u00e1rodnej pr\u00edrodnej rezerv\u00e1cie.[11] Zlo\u017eenie dne\u0161nej fauny sa v n\u00e1rodnej pr\u00edrodnej rezerv\u00e1cii zachovalo u\u017e od obdobia asi pred 7 tis\u00edc rokmi, a\u017e na v\u00fdnimky, ak\u00fdmi s\u00fa napr. ve\u013ek\u00e9 \u0161elmy vyhuben\u00e9 \u010dlovekom.[12]\nGeol\u00f3gia\nKrkono\u0161sko-Jizersk\u00fd mas\u00edv tvor\u00ed podlo\u017eie n\u00e1rodnej pr\u00edrodnej rezerv\u00e1cie s v\u00fdnimkou malej \u010dasti v okol\u00ed chaty Hubertky, ktor\u00e1 je na podlo\u017e\u00ed Svoru a ortoruly. Obe \u010dasti patria do lugickej oblasti \u010cesk\u00e9ho mas\u00edvu. N\u00e1rodn\u00e1 pr\u00edrodn\u00e1 rezerv\u00e1cia sa nach\u00e1dza na severnom okraji z\u00e1padnej \u010dasti plut\u00f3nu a jeho mocnos\u0165 je okolo 4 - 5 km.[13]\nPoh\u013ead na popraskan\u00fa skalu na lokalite\nPred asi 325 mil. rokov, po\u010das sudetskej f\u00e1zy hercynsk\u00e9ho vr\u00e1snenia, vyst\u00fapilo \u017eulov\u00e9 magma z hlb\u00edn. V oblasti sa vyskytuj\u00fa dva typy \u017eulov\u00fdch horn\u00edn a to z v\u00e4\u010d\u0161ej \u010dasti v\u00fdrazne porfyrick\u00e1 stredne zrnit\u00e1 \u017eula a\u017e granodiorit], ktor\u00e1 obsahuje a\u017e 10 cm ve\u013ek\u00e9 v\u00fdrastlice ortoklasu. Druh\u00fdm typom je zn\u00e1ma \"libereck\u00e1\" \u017eula, ktor\u00e1 je hrubozrnn\u00e1, porfyrick\u00e1 a obsahuje \u010derven\u00e9 ortoklasy a \u0165a\u017eila sa napr. V lome na Old\u0159ichovsk\u00e9m sedle.[13]\nMorfol\u00f3giu krajiny ovplyvnilo chladnutia \u017eulov\u00e9ho telesa, ktor\u00fdm sa vytvorila sie\u0165 trhl\u00edn v SZ - JV a SV - JZ smere. Niektor\u00e9 trhliny boli n\u00e1sledne vyplnen\u00e9 lamprof\u00fdrmi alebo aplitmi. V 16. - 17. storo\u010d\u00ed sa tu \u0165a\u017eil hematit.[13]\nKu zdvihu bloku Jizersk\u00fdch h\u00f4r do\u0161lo po\u010das saxonskej tektoniky asi pred 23 mil. rokov (prelom star\u0161\u00edch a mlad\u0161\u00edch tre\u0165oh\u00f4r). Po\u010das doby \u013eadovej prenikol kontinent\u00e1lny \u013eadovec a\u017e na \u00fazemie Jizersk\u00fdch h\u00f4r. V tzv. periglaci\u00e1lnej kl\u00edme vznikli niektor\u00e9 \u00fatvary ako kary, niva\u010dn\u00e9 kary at\u010f.[14]\nSkaln\u00fd \u00fatvar Gorila\nSkaln\u00e9 mest\u00e1, ve\u017ee \u010di hradby vznikali v d\u00f4sledku zvetr\u00e1vania u\u017e od konca tre\u0165oh\u00f4r. De\u0161trukciou t\u00fdchto \u00fatvarov (odlu\u010dnos\u0165 doskov\u00e1, lavicovit\u00e1 \u010di kv\u00e1drovit\u00e1) vznikli sute. \u010eal\u0161\u00edmi \u00fatvarmi vzniknut\u00fdmi zvetr\u00e1van\u00edm s\u00fa k\u00fdvavce, hr\u00edby \u010di skaln\u00e9 misy, vyskytuj\u00face sa na v\u00e4\u010d\u0161ine sk\u00e1l. V\u00fdvoj t\u00fdchto \u00fatvarov spad\u00e1 v\u00e4\u010d\u0161inou do holoc\u00e9nu a n\u00e1le\u017e\u00ed kombinovan\u00e9mu zvetr\u00e1vaniu.[15]\nTunaj\u0161ie p\u00f4dy s\u00fa \u013eahk\u00e9, s pomerne vysok\u00fdm obsahom nekvalitn\u00e9ho humusu a n\u00edzkym obsahom \u00edlov\u00fdch \u010dast\u00edc. Vzh\u013eadom k p\u00f4dotvorn\u00e9mu substr\u00e1tu maj\u00fa silne kysl\u00e9 pH (pod 4,5). Vzh\u013eadom k ve\u013ekej \u010dlenitosti ter\u00e9nu \u00fazemia je h\u013abka profilu ve\u013emi premenliv\u00e1 a p\u00f4dy v\u0161eobecne \u013eahko podliehaj\u00fa er\u00f3zii a s\u00fa citliv\u00e9 napr. na zmenu kult\u00fary \u010di nevhodn\u00e9 budovanie ciest. Stup\u0148om vyl\u00fahovania s\u00fa rozdielne tri tu sa vyskytuj\u00face p\u00f4dne typy a to hned\u00e1 p\u00f4da horsk\u00e1, hned\u00e1 p\u00f4da podzolov\u00e1 a humuso\u017eelezit\u00fd podzol.[16]\nFl\u00f3ra\nLi\u0161ajn\u00edky - Skaln\u00fd hrad\nN\u00e1rodn\u00e1 pr\u00edrodn\u00e1 rezerv\u00e1cia Jizerskohorsk\u00e9 bu\u010diny je jednou z m\u00e1la \u010dast\u00ed Jizersk\u00fdch h\u00f4r, ktor\u00e1 sa vplyvom svahovit\u00e9ho ter\u00e9nu z ve\u013ekej \u010dasti vyhla mohutn\u00e9mu pretv\u00e1raniu \u010dlovekom. A pr\u00e1ve tieto m\u00e1lo zmenen\u00e9 lesn\u00e9 porasty s\u00fa predmetom dne\u0161nej ochrany.[17]\nNajviac zast\u00fapen\u00fdmi boli v minulosti smrek oby\u010dajn\u00fd (Picea abies), jed\u013ea biela (Abies alba) a buk lesn\u00fd (Fagus sylvatica), kedy smrek sa vyskytoval v drsn\u00fdch horsk\u00fdch poloh\u00e1ch. Medzi sprievodn\u00e9 dreviny patril najm\u00e4 javor horsk\u00fd (Acer pseudoplatanus) alebo Jarabina vt\u00e1\u010dia (Sorbus aucuparia).[18]\nPapradkov\u00e9 smre\u010diny, zasahuj\u00face do NPR, vy\u017eaduj\u00fa vlhk\u00e9 a chladn\u00e9 klimatick\u00e9 podmienky. Ako u\u017e n\u00e1zov napoved\u00e1, prevl\u00e1daj\u00facou rastlinou podrastu je papradka alp\u00ednska (Athyrium distentifolium). \u010ealej sa tu objavuje napr. hviezdica h\u00e1jna (Stellaria nemorum), sedmokvietok eur\u00f3psky (Trientalis europaea), podbelica alp\u00ednska (Homogyne alpina), obj\u00edmavka oby\u010dajn\u00e1 (Streptopus amplexifolius), kysli\u010dka oby\u010dajn\u00e1 (Oxalis acetosella), smlz ch\u013apkat\u00fd (Calamagrostis villosa), papra\u010f rozlo\u017een\u00e1 (Dryopteris dilatata) alebo brusnica \u010du\u010doriedkov\u00e1 (Vaccinium myrtillus).[19]\nPre kvetnat\u00e9 bu\u010diny je typick\u00fd lykovec jedovat\u00fd (Daphne mezereum).[20]\nDev\u00e4\u0165sil biely\nHorsk\u00e9 javorovo-bukov\u00e9 lesy, adaptovan\u00e9 na vlhk\u00e9 a tienist\u00e9 podmienky, zah\u0155\u0148aj\u00fa z drev\u00edn okrem javora horsk\u00e9ho a buka e\u0161te jase\u0148 \u0161t\u00edhly (Fraxinus excelsior).[21]", "metadata": {"source": "data\\Jizerskohorsk\u00e9_bu\u010diny.txt"}, "type": "Document"}}