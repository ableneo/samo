{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "\u010cesk\u00fd spisovate\u013e Bohumil Hrabal choval nieko\u013eko ma\u010diek.\nNajv\u00e4\u010d\u0161ie ma\u010dky\nMa\u010dky sa u \u013eud\u00ed stali ve\u013emi ob\u013e\u00faben\u00e9 a vzniklo nieko\u013eko stoviek r\u00f4znych plemien ma\u010diek. Niektor\u00e9 z nich m\u00f4\u017eu v\u00e1\u017ei\u0165 a\u017e 16 kg. Najv\u00e4\u010d\u0161ie ma\u010dky: Top 10 najv\u00e4\u010d\u0161\u00edch plemien ma\u010diek\nAnat\u00f3mia ma\u010dky\nBli\u017e\u0161ie inform\u00e1cie v hlavnom \u010dl\u00e1nku: Anat\u00f3mia ma\u010dky\nMa\u010dka dom\u00e1ca patr\u00ed svoj\u00edm zoologick\u00fdm zaraden\u00edm medzi mal\u00e9 ma\u010dkovit\u00e9 \u0161elmy. M\u00e1 pred\u013a\u017een\u00e9 telo, na pomerne kr\u00e1tkych noh\u00e1ch, s kr\u00e1tkym krkom a \u0161irokou, pomerne kr\u00e1tkou hlavou, stredne dlh\u00fdm chvostom a kr\u00e1tkou, rovnou a pri\u013eahlou srs\u0165ou. U u\u0161\u013eachtil\u00fdch plemien ma\u010diek s\u00fa potom z\u00e1merne vy\u0161\u013eachten\u00e9 niektor\u00e9 odli\u0161n\u00e9 telesn\u00e9 tvary a znaky.\nMa\u010dka je pred\u00e1tor. Jej telo je prisp\u00f4soben\u00e9 k lovu. M\u00e1 o 21 stavcov viac ako \u010dlovek.[ch\u00fdba zdroj] Dokonale vyvinut\u00e9 zmyslov\u00e9 org\u00e1ny jej umo\u017e\u0148uj\u00fa zaznamena\u0165 koris\u0165 na v\u00e4\u010d\u0161iu vzdialenos\u0165 a obratne ju chyti\u0165. Telo ma\u010dky je pln\u00e9 sily, elegantn\u00e9 a dok\u00e1\u017ee vyvin\u00fa\u0165 ve\u013ek\u00fa r\u00fdchlos\u0165 a vysoko sk\u00e1ka\u0165. M\u00e1 ostr\u00e9 zuby a paz\u00fary, lapen\u00fa koris\u0165 dok\u00e1\u017ee r\u00fdchlo zabi\u0165.\nFyziologick\u00e9 ukazovatele\nBli\u017e\u0161ie inform\u00e1cie v hlavnom \u010dl\u00e1nku: Fyziologick\u00e9 ukazovatele ma\u010dky dom\u00e1cej\nMa\u010dky dom\u00e1ce\nFyziologick\u00e9 ukazovatele\nN\u00e1zov\nHodnoty\nTelesn\u00e1 teplota 38 \u2013 39 stup\u0148ov\nPulz 100 \u2013 120 \u00faderov/min.\nDychov\u00e1 frekvencia 20 \u2013 40 n\u00e1dychov/min.\nTelesn\u00e1 hmotnos\u0165 2 \u2013 10 kg v z\u00e1vislosti na plemene a pohlav\u00ed\nPohlavn\u00fd cyklus diestrick\u00fd a\u017e polyestrick\u00fd, provokovan\u00e1 ovul\u00e1cia\nD\u013a\u017eka ruje 3 \u2013 7 dn\u00ed\nDospievanie v 6. \u2013 10. mesiaci \u017eivota\nD\u013a\u017eka gravidity 58 \u2013 70 dn\u00ed\nPo\u010detnos\u0165 vrhu 3 \u2013 8 ma\u010diatok\nP\u00f4rodn\u00e1 hmotnos\u0165 80 \u2013 120 g\nPo\u010det zubov mlie\u010dny chrup 26, trval\u00fd chrup 30\nObjem krvi 60 \u2013 70 ml/kg hmotnosti\nVek ma\u010dky\nPrepo\u010dtov\u00e1 tabu\u013eka ma\u010dac\u00edch rokov na roky \u013eudsk\u00e9\nMa\u010dka\n\u010clovek\nMa\u010dka\n\u010clovek\nMa\u010dka\n\u010clovek\nMa\u010dka\n\u010clovek\n1 mesiac 6 mesiacov 8 mesiacov 16 rokov 7 rokov 45 rokov 14 rokov 72 rokov\n2 mesiace 10 mesiacov 1 rok 18 rokov 8 rokov 50 rokov 15 rokov 74 rokov\n3 mesiace 2 roky 2 roky 25 rokov 9 rokov 55 rokov 16 rokov 76 rokov\n4 mesiace 5 rokov 3 roky 30 rokov 10 rokov 60 rokov 17 rokov 78 rokov\n5 mesiacov 8 rokov 4 roky 35 rokov 11 rokov 62 rokov 18 rokov 80 rokov\n6 mesiacov 14 rokov 5 rokov 40 rokov 12 rokov 65 rokov 19 rokov 82 rokov\n7 mesiacov 15 rokov 6 rokov 43 rokov 13 rokov 68 rokov 20 rokov 84 rokov\n3.-d\u0148ov\u00fd koc\u00farik\nTraduje sa, \u017ee prepo\u010d\u00edta\u0165 vek ma\u010dky na na\u0161e \u013eudsk\u00e9 roky je jednoduch\u00e9. Sta\u010d\u00ed vraj vyn\u00e1sobi\u0165 roky jej pobytu na zemi \u010d\u00edslom 7. Skuto\u010dnos\u0165 je v\u0161ak in\u00e1. Rytmus dospievania ma\u010dky prebieha inak ako u \u010dloveka. V tabu\u013eke je uveden\u00fd prepo\u010det pribli\u017en\u00e9ho veku ma\u010dky na vek \u013eudsk\u00fd.\nMa\u010dky \u017eij\u00face vonku sa priemerne do\u017e\u00edvaj\u00fa 7 a\u017e 8 rokov. U ma\u010diek chovan\u00fdch doma je priemern\u00e1 d\u013a\u017eka \u017eivota 15 a\u017e 20 rokov. Na vek vpl\u00fdva nieko\u013eko faktorov \u2013 pohlavie ma\u010dky, \u017eivotospr\u00e1va, n\u00e1vyky a pod. Pod\u013ea \u0161tatist\u00edk sa kastrovan\u00e9 zvierat\u00e1 do\u017e\u00edvaj\u00fa vy\u0161\u0161ieho veku ako nekastrovan\u00e9. Zvierat\u00e1 \u017eij\u00face v dom\u00e1cnostiach sa m\u00f4\u017eu do\u017ei\u0165 ve\u013emi vysok\u00e9ho veku. Medzi chovate\u013emi s\u00fa zn\u00e1me pr\u00edpady extr\u00e9mne star\u00fdch ma\u010diek.\nMlados\u0165\nMal\u00e9 ma\u010diatka sa r\u00fdchlo vyv\u00edjaj\u00fa. Skuto\u010dne zrel\u00e9 pre \u00fapln\u00e9 odstavenie a odovzdanie nov\u00e9mu majite\u013eovi s\u00fa vo veku 10 a\u017e 12 t\u00fd\u017ed\u0148ov. Od narodenia po tento vek sa z bezbrann\u00e9ho novoroden\u00e9ho ma\u010diatka stane zvieratko schopn\u00e9 samostatn\u00e9ho pr\u00edjmu v\u0161etk\u00fdch druhov potravy a m\u00e1 zafixovan\u00e9 hygienick\u00e9 n\u00e1vyky. Tie\u017e je navyknut\u00e9 na \u010dloveka a vytvorilo si vz\u0165ah k in\u00fdm ma\u010dk\u00e1m a pr\u00edpadne in\u00fdm zvierat\u00e1m. Okolo 3 mesiacov veku ma\u010diatka sa predt\u00fdm \u00fazkostliv\u00e1 ma\u010dka prest\u00e1va o ma\u010diatka stara\u0165 a n\u00fati ich k samostatnosti. Nasleduje obdobie r\u00fdchleho rastu. Mal\u00e1 ma\u010dka je zvedav\u00e1, r\u00fdchlo sa u\u010d\u00ed. Dotv\u00e1ra sa sfarbenie srsti a v tomto obdob\u00ed m\u00f4\u017ee d\u00f4js\u0165 k do\u010dasnej strate harm\u00f3nie telesnej kon\u0161trukcie ma\u010dky. Okolo 5 mesiacov ma\u010diatko men\u00ed zuby, v\u00e4\u010d\u0161inou nen\u00e1padne a bez v\u00e4\u010d\u0161\u00edch \u0165a\u017ekost\u00ed. Detstvo kon\u010d\u00ed zav\u0155\u0161en\u00edm pohlavnej dospelosti. U ma\u010dky sa prejav\u00ed prvou rujou a koc\u00far za\u010d\u00edna zna\u010dkova\u0165 svoje terit\u00f3rium. Po b\u00farlivom obdob\u00ed mladosti vyzna\u010duj\u00facom sa r\u00fdchlym v\u00fdvojom nasleduje produkt\u00edvny vek ma\u010dky, ktor\u00fd sa z \u013eudsk\u00e9ho h\u013eadiska vyzna\u010duje pomal\u0161\u00edm starnut\u00edm.\nMa\u010dky za\u010d\u00ednaj\u00fa pomaly starn\u00fa\u0165 po 10. roku \u017eivota. Pokia\u013e ma\u010dka netrp\u00ed nejakou chorobou, staroba sa u nej extr\u00e9mne neprejavuje. Nesk\u00f4r sa za\u010d\u00ednaj\u00fa objavova\u0165 probl\u00e9my s chrupom. Vo v\u00e4\u010d\u0161ej miere sa objavuje zubn\u00fd kame\u0148, oslabuje sa zrak, sluch aj \u010duch. Ma\u010dky pomaly str\u00e1caj\u00fa silu a viac posp\u00e1vaj\u00fa. Star\u00e9 ma\u010dky b\u00fdvaj\u00fa citliv\u00e9 na zmenu prostredia a in\u00e9 stresy.\nPovaha\nPop\u00edsa\u0165 povahu ma\u010dky nie je \u013eahk\u00e9. Existuj\u00fa ma\u010dky temperamentn\u00e9, flegmatick\u00e9, cholerick\u00e9, odv\u00e1\u017ene aj bojazliv\u00e9, n\u00e1ladov\u00e9 aj priate\u013esk\u00e9. Ma\u010dka v\u0161ak nie je samot\u00e1rske zviera a potrebuje nadv\u00e4zova\u0165 soci\u00e1lne kontakty so svoj\u00edm okol\u00edm. Aj medzi ma\u010dkami existuj\u00fa samot\u00e1rske jedince, ma\u010dka je v\u0161ak spolo\u010densk\u00e9 zviera, \u010do je u\u017e d\u00e1vno dok\u00e1zan\u00e9. U vo\u013ene \u017eij\u00facich ma\u010diek existuje zlo\u017eit\u00e1 soci\u00e1lna \u0161trukt\u00fara a prebiehaj\u00fa r\u00f4znorod\u00e9 soci\u00e1lne interakcie.\nSoci\u00e1lne spr\u00e1vanie\nMa\u010dky prespia v\u00e4\u010d\u0161inu d\u0148a", "metadata": {"source": "data\\Ma\u010dka_dom\u00e1ca.txt"}, "type": "Document"}}