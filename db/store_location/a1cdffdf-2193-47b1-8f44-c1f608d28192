{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "\u0160trukt\u00fara kompaktnej kosti.\nAk s\u00fa kostn\u00e9 lamely usporiadan\u00e9 koncentricky, vytv\u00e1raj\u00fa trubice zasunut\u00e9 jednu do druhej. Hovor\u00edme o kompaktnej (osteon\u00e1lnej) kosti \u2013 lat. substantia compacta. Koncentrick\u00fdm usporiadan\u00edm lamiel vznikaj\u00fa tzv. oste\u00f3ny (Haversove syst\u00e9my), ktor\u00e9 s\u00fa z\u00e1kladnou stavebnou jednotkou kompakty. Dutina v ich strede sa naz\u00fdva Haversov kan\u00e1lik, v ktorom prebiehaj\u00fa cievy a nervy upevnen\u00e9 riedkym v\u00e4zivom. Haversove kan\u00e1liky s\u00fa navz\u00e1jom posp\u00e1jan\u00e9 spojovac\u00edmi kan\u00e1likmi, medzi lamelami i v nich s\u00fa lak\u00fany osteocytov. Priestor medzi oste\u00f3nmi je vyplnen\u00fd vmedzeren\u00fdmi (interstici\u00e1lnymi) lamelami. Na povrchu kompakty z jej vn\u00fatornej i vonkaj\u0161ej strany s\u00fa tzv. pl\u00e1\u0161\u0165ov\u00e9 lamely. Tak\u00fato stavbu m\u00e1 napr. kompakta diaf\u00fdz dlh\u00fdch kost\u00ed. Klasick\u00fd kompletn\u00fd oste\u00f3n je u \u010dloveka vz\u00e1cny, v\u00e4\u010d\u0161ina nesie stopy prestavby kosti.\nV\u00fdvoj kostn\u00e9ho tkaniva\nFylogen\u00e9za\nNajbli\u017e\u0161\u00edm fylogenetick\u00fdm predchodcom kostry stavovcov je chrbtov\u00e1 struna (chorda dorsalis), ktor\u00fa n\u00e1jdeme u chord\u00e1t. U vy\u0161\u0161\u00edch stavovcov sa chorda dorsalis objavuje v embryon\u00e1lnych \u0161t\u00e1di\u00e1ch ontogen\u00e9zy, ale na stavbe kostry sa priamo nez\u00fa\u010dast\u0148uje. T\u00fato \u00falohu preber\u00e1 mezench\u00fdm, ktor\u00fd je deriv\u00e1tom mezodermy. Z mezench\u00fdmu sa vyv\u00edjaj\u00fa v\u0161etky tkaniv\u00e1, ktor\u00e9 sa podie\u013eaj\u00fa na stavbe kostry, t. j.:\nkompaktn\u00e9 i spongi\u00f3zne kostn\u00e9 tkanivo\nhyal\u00ednna chrupavka\nv\u00e4zivo.\nPo\u010das fylogen\u00e9zy sa vytvorili 2 z\u00e1kladn\u00e9 sp\u00f4soby v\u00fdvoja kost\u00ed. Prv\u00fd a primit\u00edvnej\u0161\u00ed je v\u00fdvoj kost\u00ed v podko\u017enom v\u00e4zive \u2013 takto vznikali tzv. derm\u00e1lne kosti, ktor\u00e9 chr\u00e1nili m\u00e4kk\u00e9 \u0161trukt\u00fary tela. Kosti vznikaj\u00face vo v\u00e4zive sa preto naz\u00fdvaj\u00fa prim\u00e1rne alebo krycie kosti a mechanizmus ich vzniku dezmog\u00e9nna osifik\u00e1cia (gr. desmos \u2013 puto, vazivo; genesis \u2013 vznik; lat. os \u2013 kos\u0165, facio \u2013 vykon\u00e1vam).\nDruh\u00fd a v\u00fdvojovo mlad\u0161\u00ed sp\u00f4sob je vznik hlboko ulo\u017een\u00fdch kost\u00ed premenou z chrupavky. Tento proces sa naz\u00fdva chondrog\u00e9nna osifik\u00e1cia a kosti sa ozna\u010duj\u00fa ako sekund\u00e1rne, n\u00e1hradn\u00e9. V procese fylogen\u00e9zy sa u niektor\u00fdch kost\u00ed tieto dva sp\u00f4soby spojili a kos\u0165 tak vznik\u00e1 zmie\u0161an\u00fdm sp\u00f4sobom (u \u010dloveka napr\u00edklad lebka).\nOntogen\u00e9za\nU \u010dloveka sa zachovali do istej miery oba fylogenetick\u00e9 sp\u00f4soby osifik\u00e1cie.\nTakmer cel\u00e1 kostra je po\u010das ontogen\u00e9zy budovan\u00e1 hyal\u00ednnou chrupavkou. T\u00e1 sa postupne odb\u00farava a nahradzuje sa kostn\u00fdm tkanivom. Tento proces pokra\u010duje aj po naroden\u00ed jedinca a zakon\u010duje sa a\u017e v dospelosti. Aj u dospel\u00fdch jedincov sa zachov\u00e1va chrupavka na k\u013abov\u00fdch ploch\u00e1ch, v nosovej priehradke a inde.\nNiektor\u00e9 kosti (krycie kosti na lebke, tv\u00e1rov\u00e9 kosti a pod.) vznikaj\u00fa na v\u00e4zivovom podklade a neprech\u00e1dzaj\u00fa chrupavkov\u00fdm \u0161t\u00e1diom. Z chrupavkov\u00e9ho z\u00e1kladu vznik\u00e1 kos\u0165 dvojak\u00fdm sp\u00f4sobom:\nperichondr\u00e1lne\nenchondr\u00e1lne\n\u010c\u00edm je kos\u0165 star\u0161ia, t\u00fdm viac obsahuje anorganick\u00fdch l\u00e1tok a st\u00e1va sa krehkej\u0161ou.\nPerichondr\u00e1lna osifik\u00e1cia\nPri perichondr\u00e1lnej osifik\u00e1cii vytv\u00e1ra osteog\u00e9nne tkanivo kostn\u00fa man\u017eetu na povrchu chrupavkov\u00e9ho modelu kosti. T\u00e1to man\u017eeta sa st\u00e1va z\u00e1kladom kompaktnej kosti. Chrupavkov\u00fd model zodpoved\u00e1 svojim tvarom bud\u00facej kosti. V\u00fdchodiskom tohto typu osifik\u00e1cie je perichondrium, nesk\u00f4r periost, ktor\u00fd nadob\u00fada funkciu osteog\u00e9nneho tkaniva. Osteoblasty ulo\u017een\u00e9 na spodnej strane perichondria vytv\u00e1raj\u00fa na za\u010diatku osifik\u00e1cie tenk\u00fa man\u017eetu, ktor\u00e1 nesk\u00f4r zhrubne. Dokonal\u00e9 oste\u00f3ny sa objavuj\u00fa a\u017e po naroden\u00ed jedinca. V tomto procese sa p\u00f4vodn\u00e9 kostn\u00e9 tkanivo odb\u00farava a na jeho mieste sa vytv\u00e1ra dokonalej\u0161ie kostn\u00e9 tkanivo. Pri perichondri\u00e1lnej osifik\u00e1cii rastie kos\u0165 do hr\u00fabky. Po nej nasleduje enchondr\u00e1lna osifik\u00e1cia.\nEnchondr\u00e1lna osifik\u00e1cia\nEnchondr\u00e1lna osifik\u00e1cia prebieha vn\u00fatri chrupavkov\u00e9ho modelu kosti. Pri tomto type osifik\u00e1cie vznik\u00e1 spongi\u00f3zne kostn\u00e9 tkanivo. Aby mohla za\u010da\u0165 osifik\u00e1cia, mus\u00ed najsk\u00f4r dovn\u00fatra chrupavkov\u00e9ho modelu kosti prenikn\u00fa\u0165 osteog\u00e9nne tkanivo, postupne ho odb\u00fara\u0165 a nahradi\u0165 kostn\u00fdm tkanivom. V strede chrupavkov\u00e9ho modelu doch\u00e1dza najprv k hypertrofii chondrocytov, ktor\u00e9 nesk\u00f4r za\u010d\u00ednaj\u00fa v\u00e1penatie\u0165. Tak doch\u00e1dza k redukcii z\u00e1kladnej chrupavkovej hmoty, ktor\u00e1 v\u00e1penatie a vytv\u00e1ra priehradky s\u00fabe\u017en\u00e9 s dlhou osou bud\u00facej kosti. V chondrocytoch vznikaj\u00fa regres\u00edvne zmeny a postupne zanikaj\u00fa. Jednotliv\u00fdmi kan\u00e1likmi v kosti prenik\u00e1 dovn\u00fatra v\u00e4zivo a spolu s n\u00edm cievy. V\u00e4zivo s cievami vrast\u00e1 do dutiniek, ktor\u00e9 vznikli p\u00f4soben\u00edm chondroklastov (buniek rozru\u0161uj\u00facich chrupavkov\u00e9 tkanivo). \u010cinnos\u0165ou t\u00fdchto buniek vznikaj\u00fa v osifika\u010dnom centre \u010fal\u0161ie dutinky, ktor\u00e9 predstavuj\u00fa prvotn\u00fd dre\u0148ov\u00fd priestor. Osteoblastick\u00e9 v\u00e4zivo sa rozrast\u00e1 a rozru\u0161uje mech\u00farikovit\u00fa a zv\u00e1penaten\u00fa chrupavku. Takto vznik\u00e1 st\u00e1le v\u00e4\u010d\u0161\u00ed a \u010dlenitej\u0161\u00ed priestor, ktor\u00fd sa postupne vypl\u0148uje prim\u00e1rnou kostnou dre\u0148ou. \u010cas\u0165 buniek prim\u00e1rnej kostnej drene sa diferencuje na krvotvorn\u00e9 bunky, ktor\u00e9 \u010dasom nadobudn\u00fa prevahu a prim\u00e1rna dre\u0148 sa men\u00ed na sekund\u00e1rnu (krvotvorn\u00fa).\nDezmog\u00e9nna osifik\u00e1cia\nRast kosti", "metadata": {"source": "data\\Kos\u0165.txt"}, "type": "Document"}}