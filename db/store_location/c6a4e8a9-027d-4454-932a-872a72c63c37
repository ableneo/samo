{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Pri chronickej bili\u00e1rnej dyspepsii sa spravidla odpor\u00fa\u010da oper\u00e1cia - cholecystekt\u00f3mia. Vykon\u00e1va sa spravidla laparoskopicky, teda bez otvorenia bru\u0161nej dutiny, preto\u017ee tento postup je \u0161etrnej\u0161\u00ed a pacient sa po oper\u00e1cii r\u00fdchlo zotav\u00ed. Ke\u010f\u017ee pr\u00edznaky bili\u00e1rnej dyspepsie nie s\u00fa \u0161pecifick\u00e9 pre toto ochorenie a m\u00f4\u017eu ma\u0165 v skuto\u010dnosti in\u00fa pr\u00ed\u010dinu, alebo ak u pacienta vznikne tzv. postcholecystektomick\u00fd syndr\u00f3m (\u0165a\u017ekosti, pripisovan\u00e9 odstr\u00e1neniu \u017el\u010dn\u00edka), nemus\u00ed oper\u00e1cia v\u017edy odstr\u00e1ni\u0165 pacientove \u0165a\u017ekosti. Napriek tomu sa pova\u017euje za u\u017eito\u010dn\u00fa, preto\u017ee sa \u0148ou predch\u00e1dza pr\u00edpadn\u00e9mu vzniku komplik\u00e1cii cholecystoliti\u00e1zy v bud\u00facnosti.\nNeopera\u010dn\u00e1 (konzervat\u00edvna) lie\u010dba cholecystoliti\u00e1zy nie je lek\u00e1rmi uprednost\u0148ovan\u00e1, preto\u017ee kamienky sa zvykn\u00fa tvori\u0165 opakovane a ich odstr\u00e1nenie neb\u00fdva teda definit\u00edvnym rie\u0161en\u00edm. Predt\u00fdm popul\u00e1rna k\u00fape\u013en\u00e1 lie\u010dba je prakticky ne\u00fa\u010dinn\u00e1, tzv. \u017el\u010dn\u00edkov\u00e1 di\u00e9ta s obmedzen\u00edm tukov a nafukuj\u00facich jed\u00e1l m\u00f4\u017ee stav aj zhor\u0161i\u0165, preto\u017ee redukuje stimuly k vypr\u00e1zd\u0148ovaniu \u017el\u010dn\u00edka a kamienky sa v stagnuj\u00facej \u017el\u010di m\u00f4\u017eu tvori\u0165 e\u0161te intenz\u00edvnej\u0161ie. Efekt litotrypsie - rozdrvenia kamienkov pomocou ultrazvuku je do\u010dasn\u00fd a od tejto met\u00f3dy sa tie\u017e up\u00fa\u0161\u0165a. Z konzervat\u00edvnych postupov sa u obmedzen\u00e9ho po\u010dtu pacientov vyu\u017e\u00edva disolu\u010dn\u00e1 lie\u010dba prepar\u00e1tmi, obsahuj\u00facimi \u017el\u010dov\u00e9 kyseliny - chenodeoxycholov\u00fa a ursodeoxycholov\u00fa. Je mo\u017en\u00e1 len pri mal\u00fdch kamienkoch, trv\u00e1 pribli\u017ene rok a \u00faspe\u0161n\u00e1 je ve\u013emi pribli\u017ene u polovice pacientov.\nKomplik\u00e1cie\nTlak kamienkov na stenu \u017el\u010dn\u00edka m\u00f4\u017ee vyvola\u0165 z\u00e1pal \u017el\u010dn\u00edka - cholecystit\u00eddu. Najhor\u0161ia forma tohto z\u00e1palu je empy\u00e9m \u017el\u010dn\u00edka, pri ktorom je \u017el\u010dn\u00edk naplnen\u00fd kamienkami a hnisom. Upchatie v\u00fdvodn\u00fdch \u017el\u010dov\u00fdch ciest, ktor\u00e9 znemo\u017e\u0148uje odtok \u017el\u010de, sa \u010doskoro prejavuje \u017elta\u010dkou (ikterus). Po nieko\u013ek\u00fdch d\u0148och trvania vedie k po\u0161kodeniu pe\u010dene. \u017dl\u010dn\u00edkov\u00fd kame\u0148, blokuj\u00faci \u00fasek \u017el\u010dov\u00fdch ciest, spolo\u010dn\u00fd s v\u00fdvodom slinivky bru\u0161nej, m\u00f4\u017ee sp\u00f4sobi\u0165 jej z\u00e1pal - bili\u00e1rnu pankreatit\u00eddu.\nIn\u00e9 projekty\nCommons\nCommons pon\u00faka multimedi\u00e1lne s\u00fabory na t\u00e9mu \u017dl\u010dn\u00edkov\u00e9 kamene\nExtern\u00e9 odkazy\nN\u00e1rodn\u00fd port\u00e1l zdravia - \u017dl\u010dn\u00edkov\u00e9 kamene[nefunk\u010dn\u00fd odkaz]\nZdroje\nKlener, Pavel et al.: Vnit\u0159n\u00ed l\u00e9ka\u0159stv\u00ed. T\u0159et\u00ed, p\u0159epracovan\u00e9 a dopln\u011bn\u00e9 vyd\u00e1n\u00ed. Praha, Gal\u00e9n, 2006. str. 701 - 705.\nProke\u0161ov\u00e1 Jitka, Dolina Ji\u0159\u00ed, Hrivn\u00e1k Radoslav: Cholecystoliti\u00e1za. Solen Bratislava, Medic\u00edna pro praxi, 2007, ro\u010dn\u00edk 4, \u010d. 7-8, str. 295 - 297. Dostupn\u00e9 online: https://www.medicinapropraxi.cz/pdfs/med/2007/07/03.pdf\nSedl\u00e1k, Ivan: \u017dl\u010dn\u00edkov\u00e9 kamene. N\u00e1rodn\u00fd port\u00e1l zdravia, N\u00e1rodn\u00e9 centrum zdravotn\u00edckych inform\u00e1ci\u00ed. Dostupn\u00e9 online: https://www.npz.sk/sites/npz/Stranky/NpzArticles/2013_06/Zlcnikove_kamene.aspx?did=4&sdid=31&tuid=0&page=4&[nefunk\u010dn\u00fd odkaz] Aktualizovan\u00e9 6.7.2016, citovan\u00e9 12.8.2019.\nZdroj: \u201ehttps://sk.wikipedia.org/w/index.php?title=\u017dl\u010dn\u00edkov\u00e9_kamene&oldid=7685381\u201c\nKateg\u00f3rie:\nChoroby tr\u00e1viacej s\u00fastavy\nChoroby \u017el\u010dn\u00edka\nHepatol\u00f3gia\nSkryt\u00e1 kateg\u00f3ria:\nWikip\u00e9dia:\u010cl\u00e1nky s nefunk\u010dn\u00fdmi odkazmi\nD\u00e1tum a \u010das poslednej \u00fapravy tejto str\u00e1nky: 12. okt\u00f3ber 2023, 23:48.", "metadata": {"source": "data\\\u017dl\u010dn\u00edkov\u00e9_kamene.txt"}, "type": "Document"}}