{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Vn\u00fatorn\u00e9 org\u00e1ny\nRadula po zv\u00e4\u010d\u0161en\u00ed. Dobre vidite\u013en\u00e9 s\u00fa chitin\u00f3zne z\u00fabky.\nTelov\u00e1 dutina je redukovan\u00fd coelom \u2013 vznik\u00e1 jednorazov\u00fdm, ve\u013emi vz\u00e1cne (Nautiloidea) dvojn\u00e1sobn\u00fdm p\u00e1rov\u00fdm vylia\u010den\u00edm steny endodermu (\u010dreva). Coelomov\u00e9ho p\u00f4vodu s\u00fa len gon\u00e1dy a srdce v osrdcovn\u00edku (perikard), z ktor\u00e9ho odv\u00e1dzaj\u00fa metabolity modifikovan\u00e9 metanefr\u00eddie, naz\u00fdvan\u00e9 aj Bojanove org\u00e1ny (kardi\u00e1lne nefr\u00eddie). Je zauj\u00edmav\u00e9, \u017ee po\u010det srdcov\u00fdch predsien\u00ed v\u017edy kore\u0161ponduje s po\u010dtom metanefr\u00eddi\u00ed a \u017eiabier (s\u00fa 2, ve\u013emi vz\u00e1cne 4).\nTr\u00e1viaca s\u00fastava za\u010d\u00edna \u00fastnym otvorom a prech\u00e1dza do hltanu a pa\u017eer\u00e1ka. Do \u00fastnej dutiny \u00fastia slinn\u00e9, ale aj jedov\u00e9 \u010di kysl\u00e9 \u017e\u013eazy. Maj\u00fa v\u00e1penat\u00fd \u00fatvar, radulu, ktor\u00fd sl\u00fa\u017ei na drvenie, pr\u00edpadne aj lovenie potravy. Pa\u017eer\u00e1k \u00fasti do priestrann\u00e9ho \u017eal\u00fadka, v ktorom sa m\u00f4\u017ee nach\u00e1dza\u0165 bielkovinov\u00fd kry\u0161t\u00e1l uvo\u013e\u0148uj\u00faci tr\u00e1viace enz\u00fdmy. Nemaj\u00fa pe\u010de\u0148 ani pod\u017eal\u00fadkov\u00fa \u017elazu, ale hepatopankreas, ktor\u00fd pln\u00ed funkciu t\u00fdchto dvoch org\u00e1nov a navy\u0161e zhroma\u017e\u010fuje z\u00e1sobn\u00e9 l\u00e1tky. Nasleduje \u010drevo, niekedy so z\u00e1hybov zv\u00e4\u010d\u0161uj\u00facim jeho povrch (tento z\u00e1hyb sa vyskytuje napr. aj u obr\u00fa\u010dkavcov), ktor\u00fd \u00fasti do pl\u00e1\u0161\u0165ovej dutiny.\nU vy\u0161\u0161\u00edch m\u00e4kk\u00fd\u0161ov (Conchifera) sa tr\u00e1viaca r\u00fara navy\u0161e preh\u00fdba do tvaru \u201eq\u201c, \u010d\u00edm sa an\u00e1lny otvor pos\u00fava z termin\u00e1lnej polohy smerom k hlave. Tento proces ozna\u010dujeme ako dorz\u00e1lna flexia. Paralelne s \u0148ou sa na zadnom okraji hlavy za\u010d\u00edna utv\u00e1ra\u0165 ko\u017en\u00e1 duplikat\u00fara, naz\u00fdvan\u00e1 pl\u00e1\u0161\u0165 (pallium), ktor\u00e1 postupne prekryje vn\u00fatorn\u00e9 org\u00e1ny. T\u00fdmto sp\u00f4sobom vznik\u00e1 pl\u00e1\u0161\u0165ov\u00e1 dutina (cavum palliale), naz\u00fdvan\u00e1 aj vn\u00fatornostn\u00fd vak. Pl\u00e1\u0161\u0165 produkuje u mnoh\u00fdch druhov schr\u00e1nku.\nNervov\u00e1 s\u00fastava je u v\u00e4\u010d\u0161iny skup\u00edn gangliov\u00e1. Ganglium je zhluk nervov\u00fdch buniek plniacich funkciu mozgu. Zo zmyslov\u00fdch org\u00e1nov maj\u00fa o\u010di (od najjednoduch\u0161\u00edch ploch\u00fdch a\u017e po komorov\u00e9 o\u010di), hmatadl\u00e1 a statocystu.\nObehov\u00e1 s\u00fastava je otvoren\u00e1. Srdce pumpuje krvomiazgu, ktor\u00e1 sa vo\u013ene rozlieva v tele. M\u00f4\u017ee obsahova\u0165 krvn\u00e9 farbiv\u00e1 hemocyan\u00edn, ale aj hemoglob\u00edn (ktor\u00fd maj\u00fa tie\u017e napr. cicavce). D\u00fdchanie zabezpe\u010duj\u00fa u vodn\u00fdch druhov v\u00e4\u010d\u0161inou \u017eiabre, ktor\u00e9 ale nemusia by\u0165 vyvinut\u00e9 (u skupiny zubovky \u2013 Scaphopoda) a ich funkciu nahr\u00e1dza zvlnen\u00fd okraj pl\u00e1\u0161\u0165a. Mal\u00e1 skupina suchozemsk\u00fdch m\u00e4kk\u00fd\u0161ov d\u00fdcha bohato prekrvenou pl\u00e1\u0161\u0165ovou dutinou.\nSchr\u00e1nka\nHelix aspersa\nSchr\u00e1nka sa sklad\u00e1 z 90% anorganickej a 10% organickej hmoty. Anorganick\u00e1 schr\u00e1nka je z uhli\u010ditanu v\u00e1penat\u00e9ho (CaCO3). Zriedkavo obsahuje schr\u00e1nka aj siri\u010ditan v\u00e1penat\u00fd (CaSO3). M\u00f4\u017ee by\u0165 r\u00f4zne utv\u00e1ran\u00e1. M\u00e1 1 a\u017e 3 vrstvy, ktor\u00e9 sa naz\u00fdvaj\u00fa (smerom zvn\u00fatra von) periostracum, ostracum a hypostracum. Schr\u00e1nka je utv\u00e1ran\u00e1 bu\u010f z jedn\u00e9ho (ulitn\u00edky) alebo z dvoch (last\u00farniky) dielov. V procese v\u00fdvinu vznik\u00e1 schr\u00e1nka vn\u00fatri tela m\u00e4kk\u00fd\u0161a a a\u017e nesk\u00f4r sa dost\u00e1va na povrch. U hlavono\u017ecov ale cel\u00fd \u017eivot zost\u00e1va vn\u00fatri a m\u00e1 podobn\u00fa funkciu ako endoskelet u stavovcov \u2013 up\u00edna sa na \u0148u svalstvo. U ulitn\u00edkov m\u00f4\u017ee by\u0165 schr\u00e1nka \u0161pir\u00e1lovito zato\u010den\u00e1 a posunut\u00e1 na jednu stranu tela \u017eivo\u010d\u00edcha.\nRozmno\u017eovanie a v\u00fdvin\nM\u00e4kk\u00fd\u0161e s\u00fa hermafrodity aj gonochoristy. Pomerne ve\u013ek\u00e9 vaj\u00ed\u010dka s\u00fa kladen\u00e9 do vody alebo do p\u00f4dy. V\u00fdvin primit\u00edvnych m\u00e4kk\u00fd\u0161ov (Amphineura) prebieha cez larvu trochof\u00f3ru, schr\u00e1nkovce maj\u00fa modifikovan\u00fa trochof\u00f3ru \u2013 veliger. Veliger m\u00e1 oproti trochof\u00f3re \u010diasto\u010dne redukovan\u00e9 obrvenie a z\u00e1klad schr\u00e1nky na boku. Rad Unionoidea m\u00e1 zvl\u00e1\u0161tnu parazitick\u00fa larvu gloch\u00eddium. V\u00fdvin p\u013e\u00facnat\u00fdch ulitn\u00edkov (Pulmonata) a hlavono\u017ecov (Cephalopoda) je priamy, \u010di\u017ee bez larv\u00e1lneho \u0161t\u00e1dia.\nEkol\u00f3gia\nV\u00e4\u010d\u0161ina druhov je viazan\u00e1 na vodn\u00e9 prostredie, niektor\u00e9 vy\u0161li na s\u00fa\u0161 a zop\u00e1r druhov sa dokonca op\u00e4tovne vr\u00e1tilo do vody. Hlavono\u017ece a last\u00farniky ob\u00fdvaj\u00fa v\u00fdlu\u010dne vodn\u00e9 prostredie. Mnoh\u00e9 \u017eij\u00fa prisadnuto, \u010fal\u0161ie s\u00fa zase ve\u013emi m\u00e1lo pohybliv\u00e9 (v\u00fdnimku tvoria hlavono\u017ece). Ich potrava je u r\u00f4znych skup\u00edn pestr\u00e1, od n\u00e1rastov rias, po\u017eieranie vy\u0161\u0161\u00edch rastl\u00edn, h\u00fab (u suchozemsk\u00fdch) cez plankt\u00f3n, lov in\u00fdch \u017eivo\u010d\u00edchov (vr\u00e1tane in\u00fdch m\u00e4kk\u00fd\u0161ov) a po\u017eieranie uhynut\u00fdch \u017eivo\u010d\u00edchov. Niektor\u00e9 v larv\u00e1lnom \u0161t\u00e1diu dokonca parazituj\u00fa na in\u00fdch vodn\u00fdch \u017eivo\u010d\u00edchoch.\nSystematika\nkme\u0148 m\u00e4kk\u00fd\u0161e (Mollusca):\npodkme\u0148 m\u00e4kk\u00fd\u0161ovce/prvom\u00e4kk\u00fd\u0161e/amfineury (Amphineura)\npodkme\u0148 schr\u00e1nkovce (Conchifera)\nU hlavono\u017ecov sa pre ich odli\u0161n\u00e9 br\u00e1zdenie vaj\u00ed\u010dka, ve\u013ek\u00e9 rozdiely v stavbe tela a vysoko rozvinut\u00fa nervov\u00fa s\u00fastavu uva\u017euje o zaraden\u00ed do samostatn\u00e9ho podkme\u0148a \u010di dokonca kme\u0148a.\nGal\u00e9ria\nTanea undulata\nSepioteuthis sepioidea\nAcesta excavata\nPseudobiceros hancockanus\nHypselodoris bullocki\nSepiola atlantica\nHypselodoris picta\nHypselodoris purpureomaculosa\nChromodoris geminus\nChromodoris willani\nCypraea chinensis\nDetailn\u00fd poh\u013ead na Cypraea tigris a jeho pl\u00e1\u0161\u0165 s v\u00fdrastkami.\nIn\u00e9 projekty\nCommons\nWikidruhy\nCommons pon\u00faka multimedi\u00e1lne s\u00fabory na t\u00e9mu M\u00e4kk\u00fd\u0161e\nWikidruhy pon\u00fakaj\u00fa inform\u00e1cie na t\u00e9mu M\u00e4kk\u00fd\u0161e\nZdroje\n\u2191 moluska. In: \u0160ALING, Samo; IVANOV\u00c1-\u0160ALINGOV\u00c1, M\u00e1ria; MAN\u00cdKOV\u00c1, Zuzana. Ve\u013ek\u00fd slovn\u00edk cudz\u00edch slov. 2. revid. a dopl. vyd. Bratislava-Ve\u013ek\u00fd \u0160ari\u0161 : SAMO, 2000. ISBN 80-967524-6-4. S. 801.", "metadata": {"source": "data\\M\u00e4kk\u00fd\u0161e.txt"}, "type": "Document"}}