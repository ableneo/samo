{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Vlasovky\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva prvo\u00fastovce (Protostomia)\nSkupina \u0161pir\u00e1lovce (Spiralia)\nL\u00ednia zvliekavce (Ecdysozoa)\nNadkme\u0148 (superphylum) okr\u00fahlovce (Nemathelminthes)\nKme\u0148 (phylum) hl\u00edstovce (Nematoda)\nTrieda (classis) Secernentea\nRad (ordo) vlasovky (Dracunculida)\nVedeck\u00fd n\u00e1zov\nDracunculida\nSynonym\u00e1\nDracunculoidea\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nVlasovky[pozn 1] je tax\u00f3n hl\u00edstovcov. Podrobnosti o zaraden\u00ed v syst\u00e9me pozri ni\u017e\u0161ie.\nZaradenie v syst\u00e9me\nV tradi\u010dn\u00fdch syst\u00e9moch s\u00fa vlasovky oby\u010dajne klasifikovan\u00e9 ako rad vlasovky (lat. Dracunculida alebo Dracunculoidea alebo Dracunculata) patriaci do hl\u00edstovcov. Niekedy sa s\u00edce vlasovky radili do radu hl\u00edstovcov naz\u00fdvan\u00e9ho vlasovce (Filiarata), ale \u010das\u0165 autorov (v \u010cSSR napr. u\u017e Kratochv\u00edl 1973) ich u\u017e v minulosti zara\u010fovala do samostatn\u00e9ho radu. V star\u0161\u00edch syst\u00e9moch vlasovky spravidla zah\u0155\u0148ali aj dne\u0161n\u00fa nad\u010de\u013ea\u010f Camallanoidea (ktor\u00e1 dnes patr\u00ed inde v r\u00e1mci hl\u00edstovcov), \u010do sa niekedy prejavilo aj v tom, \u017ee sa cel\u00e9 takto ch\u00e1pan\u00e9 vlasovky po latinsky naz\u00fdvali Camallanida, Camallanoidea \u010di Camallanata.\nV nov\u0161\u00edch syst\u00e9moch s\u00fa vlasovky klasifikovan\u00e9:\nbu\u010f ako podrad vlasovky (lat. Dracunculina) patriaci do radu hl\u00edstovcov naz\u00fdvan\u00e9ho spirury (Spuririda),\nalebo ako nad\u010de\u013ea\u010f vlasovky (lat. Dracunculoidea) patriaca do podradu Spirurina patriaceho do radu hl\u00edstovcov naz\u00fdvan\u00e9ho rabditotvar\u00e9 (Rhabditida).\nPorovnaj Systematiku v \u010dl\u00e1nku hl\u00edstovce.\nCharakteristika\nMaj\u00fa \u0161t\u00edhly hltan s redukovanou svalovinou a nediferencovan\u00e9 \u00fasta. Medzihostite\u013eom s\u00fa drobn\u00e9 k\u00f4rovce. Zn\u00e1mym parazitom tr\u00f3pov je vlasovec medinsk\u00fd (Dracunculus medinensis). Sami\u010dka je ve\u013emi \u0161t\u00edhla \u2013 pri d\u013a\u017eke asi 1 m je hrub\u00e1 len asi 1 mm. Pod ko\u017eou \u013eud\u00ed sp\u00f4sobuje n\u00e1padn\u00e9 vredy. Parazit sa m\u00f4\u017ee pri poranen\u00ed alebo roz\u0161kraban\u00ed postihnut\u00e9ho miesta dosta\u0165 na povrch. Starovek\u00ed lie\u010ditelia sa v tak\u00fdchto pr\u00edpadoch pok\u00fa\u0161ali navin\u00fa\u0165 ho na pali\u010dku a vytiahnu\u0165 z tkaniva von, \u010do nebolo v\u017edy \u00faspe\u0161n\u00e9, lebo tenk\u00fd \u017eivo\u010d\u00edch sa \u013eahko pretrhne. T\u00fdmto sp\u00f4sobom vznikol lek\u00e1rsky symbol: \u201ehad\u201c omotan\u00fd okolo palice je v skuto\u010dnosti Dracunculus medinensis.\nPozn\u00e1mky\n\u2191 V pr\u00e1ci Tirjakov\u00e1 2015 omylom nazvan\u00e9 nitkovcotvar\u00e9, \u010do je n\u00e1zov in\u00e9ho tax\u00f3nu hl\u00edstovcov - pozri nitkovce.\nZdroje\nPaedDr. Valeri\u00e1n Franc CSc.: Syst\u00e9m a fylogen\u00e9za \u017eivo\u010d\u00edchov \u2013 bezchord\u00e1ty \u2013 zdroj, z ktor\u00e9ho (p\u00f4vodne) \u00faplne alebo \u010diasto\u010dne \u010derpal tento \u010dl\u00e1nok.\nZdroj: \u201ehttps://sk.wikipedia.org/w/index.php?title=Vlasovky&oldid=7167357\u201c\nKateg\u00f3ria:\nHl\u00edstovce\nSkryt\u00e1 kateg\u00f3ria:\nPort\u00e1l:Biol\u00f3gia/Zapojen\u00e9 \u010dl\u00e1nky\nD\u00e1tum a \u010das poslednej \u00fapravy tejto str\u00e1nky: 26. febru\u00e1r 2021, 18:30.", "metadata": {"source": "data\\Vlasovky.txt"}, "type": "Document"}}