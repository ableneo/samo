{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Chobotnohlavce\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva prvo\u00fastovce (Protostomia)\nL\u00ednia zvliekavce (Ecdysozoa)\nNadkme\u0148 (superphylum) okr\u00fahlovce (Nemathelminthes)\nKme\u0148 (phylum) chobotohlavce (Cephalorhyncha)\nVedeck\u00fd n\u00e1zov\nCephalorhyncha\nSynonym\u00e1\nScalidophora\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nChobotohlavce (lat. Cephalorhyncha alebo Scalidophora) s\u00fa tax\u00f3n zvliekavcov.\nCharakteristika\nS\u00fa to \u010dervovit\u00e9 \u017eivo\u010d\u00edchy, ktor\u00fdch telo sa (aspo\u0148 v larv\u00e1lnom \u0161t\u00e1diu) del\u00ed na hlavov\u00fa \u010das\u0165 a trup. \u00dasta s\u00fa na kr\u00e1tkom, oby\u010dajne zatiahnute\u013enom chobote, odvoden\u00e9 morsk\u00e9 typy maj\u00fa aj t\u0155\u0148ovit\u00e9 v\u00fdrastky: skalidy. Na povrchu tela je siln\u00e1 kutikula. Nervov\u00e1 s\u00fastava je jednoduch\u00e1, p\u00e1sov\u00e1. Vylu\u010dovanie vykon\u00e1vaj\u00fa protonefr\u00eddie, druhotne v\u0161ak m\u00f4\u017eu ch\u00fdba\u0165. Chobotohlavce s\u00fa ostatn\u00fdm kme\u0148om schizocoelomov\u00fdch \u017eivo\u010d\u00edchov dos\u0165 vzdialen\u00e9 \u2013 br\u00e1zdenie vaj\u00ed\u010dka je nedeterminovan\u00e9 a \u00fasta v procese ontogen\u00e9zy vznikaj\u00fa druhotne (anus zodpoved\u00e1 blastoporu). \u017dij\u00fa vo\u013ene, parazitick\u00e9 s\u00fa nanajv\u00fd\u0161 larv\u00e1lne \u0161t\u00e1di\u00e1. Zn\u00e1mych je asi 350 druhov, rozdelen\u00fdch do \u0161tyroch tried. Z nich len 2 (Priapulida a Nematomorpha) s\u00fa zn\u00e1mej\u0161ie, \u010fal\u0161ie 2 (Kinorhyncha a Loricifera) s\u00fa ve\u013emi m\u00e1lo po\u010detn\u00e9 skupiny prakticky nezn\u00e1mych drobn\u00fdch morsk\u00fdch \u017eivo\u010d\u00edchov.[1][2]\nSystematika\nDo kme\u0148a chobotohlavce (Cephalorhyncha/Scalidophora) patria:[1][2][3][4][5][6][7]\ntrieda priapuly (Priapulidea)\ntrieda ryp\u00e1\u010dikovce (Kinorhyncha)\ntrieda pancierniky (Loricifera) - presn\u00e9 zaradenie panciernikov v syst\u00e9me je sporn\u00e9 (stav 2022), ob\u010das sa zara\u010fuj\u00fa ako sestersk\u00fd tax\u00f3n tax\u00f3nu Panarthropoda\nStar\u0161ie sa do chobotohlavcov zara\u010fovali (ako \u010fal\u0161ia trieda) aj strunovce (Nematomorpha). Tieto sa v dne\u0161n\u00fdch syst\u00e9moch spravidla zara\u010fuj\u00fa ako sestersk\u00fd tax\u00f3n hl\u00edstovcov (Nematoda).\nChobotohlavce (vr\u00e1tane strunovcov) spolu s hl\u00edstovcami (Nematoda) v star\u0161\u00edch syst\u00e9moch tvorili tax\u00f3n Cycloneuralia (naz\u00fdvan\u00fd ob\u010das aj okr\u00fahlovce (Nemathelminthes) v jednom z mnoh\u00fdch mo\u017en\u00fdch v\u00fdznamov tohto n\u00e1zvu - pozri v \u010dl\u00e1nku okr\u00fahlovce).\nReferencie\n\u2191 a b PaedDr. Valeri\u00e1n Franc CSc.: Syst\u00e9m a fylogen\u00e9za \u017eivo\u010d\u00edchov \u2013 bezchord\u00e1ty \u2013 zdroj, z ktor\u00e9ho (p\u00f4vodne) \u00faplne alebo \u010diasto\u010dne \u010derpal tento \u010dl\u00e1nok.\n\u2191 a b chobotohlavce. In: Encyclopaedia Beliana. 1. vyd. Bratislava : Encyklopedick\u00fd \u00fastav SAV; Veda, 2010. 686 s. ISBN 978-80-970350-0-6. Zv\u00e4zok 6. (His \u2013 Im), s. 522.\n\u2191 J. Zrzavy, S. Mihulka, P. Kepka, A. Bezdek, and D. Tietz. 1998. Phylogeny of the Metazoa based on morphological and 18S ribosomal DNA evidence. Cladistics 14:249-285\n\u2191 TIRJAKOV\u00c1, E. et al. SYST\u00c9M EUKARYOTICK\u00ddCH JEDNOBUNKOVCOV A \u017dIVO\u010c\u00cdCHOV. 2015 S. 21, 22\n\u2191 Scalidophora. In: Palaeos [1]\n\u2191 Ecdysozoa. In: Palaeos [2]\n\u2191 Howard, R. J., Giacomelli, M., Lozano-Fernandez, J., Edgecombe, G. D., Fleming, J. F., Kristensen, R. M., Ma, X., Olesen, J., S\u00f8rensen, M. V., Thomsen, P. F., Wills, M. A., Donoghue, P. C., & Pisani, D. (2022). The Ediacaran origin of ecdysozoa: Integrating fossil and Phylogenomic Data. Journal of the Geological Society, 179 (4). [3]\nZdroj: \u201ehttps://sk.wikipedia.org/w/index.php?title=Chobotohlavce&oldid=7612644\u201c\nKateg\u00f3ria:\nChobotohlavce\nSkryt\u00e1 kateg\u00f3ria:\nPort\u00e1l:Biol\u00f3gia/Zapojen\u00e9 \u010dl\u00e1nky\nD\u00e1tum a \u010das poslednej \u00fapravy tejto str\u00e1nky: 25. j\u00fal 2023, 12:46.", "metadata": {"source": "data\\Chobotohlavce.txt"}, "type": "Document"}}