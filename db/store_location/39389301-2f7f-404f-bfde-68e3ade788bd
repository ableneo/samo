{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Srdcov\u00e1 forma dirofilari\u00f3zy (srdce nemeck\u00e9ho ov\u010diaka)\nDirofilaria immitis\nDirofilari\u00f3za je choroba sp\u00f4soben\u00e1 parazituj\u00facimi vlasovcami dirofilaria immitis a dirofilaria repens) z \u010de\u013eade Onchocercidae. Postihuje najm\u00e4 psov, ma\u010dky a vo\u013ene \u017eij\u00face dravce. Toto ochorenie sa d\u00e1 lie\u010di\u0165 len ve\u013emi \u0165a\u017eko a \u010dasto kon\u010d\u00ed smr\u0165ou. Predstavuje z\u00e1va\u017en\u00fd probl\u00e9m najm\u00e4 v USA, Kanade, Afrike, \u00c1zii, Austr\u00e1lii, \u0160panielsko, Gr\u00e9cko). Ojedinele sa vyskytuje aj v strednej Eur\u00f3pe, oblas\u0165 jej v\u00fdskytu sa v\u0161ak neust\u00e1le roz\u0161iruje.\nPrenos a patogen\u00e9za\nDospel\u00e9 jedince hl\u00edstic sa naj\u010dastej\u0161ie nach\u00e1dzaj\u00fa v srdcovej predsieni a komore, p\u013e\u00facnych art\u00e9ri\u00e1ch a dutej \u017eile hostite\u013ea, naj\u010dastej\u0161ie psa. Samice rodia \u017eiv\u00e9 larvy zvan\u00e9 mikrofil\u00e1rie, ktor\u00e9 sa daj\u00fa v krvi diagnostikova\u0165 najlep\u0161ie ve\u010der a v noci, kedy sa zdr\u017euj\u00fa v perif\u00e9rnych oblastiach organizmu a prisp\u00f4sobuj\u00fa sa tak biorytmu pren\u00e1\u0161a\u010da, naj\u010dastej\u0161ie kom\u00e1ra. In\u00e9 zdroje uv\u00e1dzaj\u00fa, \u017ee nie je zn\u00e1me \u017eiadne periodick\u00e9 ani sez\u00f3nne kol\u00edsanie po\u010dtu mikrofil\u00e1li\u00ed.[1]\nMikrofil\u00e1rie v kom\u00e1rovi nedosahuj\u00fa vy\u0161\u0161\u00ed v\u00fdvojov\u00fd stupe\u0148, ale maj\u00fa pre ich \u010fal\u0161\u00ed v\u00fdvoj ur\u010dit\u00fd v\u00fdznam, preto\u017ee iba mikrofil\u00e1rie prenesen\u00e9 do hostite\u013ea pomocou pren\u00e1\u0161a\u010da s\u00fa schopn\u00e9 dosiahnu\u0165 dospelos\u0165, zatia\u013e \u010do mikrofil\u00e1rie prenesen\u00e9 transplacent\u00e1rne, pr\u00edpadne transf\u00faziou t\u00fato schopnos\u0165 nemaj\u00fa.\nZ kom\u00e1ra sa mikrofil\u00e1lie do hostite\u013ea dostan\u00fa tak, \u017ee pri \u010fal\u0161om sat\u00ed prer\u00e1\u017eaj\u00fa chit\u00ednov\u00fa stenu jeho ciciaka a spolu s jeho slinami sa dost\u00e1vaj\u00fa do krvn\u00e9ho obehu hostite\u013ea. Za pribli\u017ene 6 mesiacov dospievaj\u00fa a samice za\u010d\u00ednaj\u00fa rodi\u0165 mikrofil\u00e1rie. Dospel\u00e9 jedince m\u00f4\u017eu \u017ei\u0165 v hostite\u013eovi aj nieko\u013eko rokov (5 \u2013 7 rokov).\nPodko\u017en\u00e1 forma\nPodko\u017en\u00fa formu dirofilari\u00f3zy sp\u00f4sobuje hl\u00edstica dirofilaria repens. Choroba m\u00f4\u017ee ma\u0165 skryt\u00fd priebeh, alebo sa objavuj\u00fa v podko\u017e\u00ed na pohmat tvrd\u00e9 uzl\u00edky obsahuj\u00face dospel\u00e9ho parazita. \u010eal\u0161\u00edmi prejavmi ochorenia je svrbenie a s\u010dervenanie poko\u017eky, v\u00fdskyt \u0161up\u00edn a vypad\u00e1vanie chlpov.\nSrdcov\u00e1 forma\nSrdcov\u00fa formu dirofilari\u00f3zy sp\u00f4sobuje hl\u00edstica dirofilaria immitis. Parazit vyvol\u00e1va svojou \u010dinnos\u0165ou z\u00e1pal v\u00fdstelky srdca a ciev, \u010do sa prejavuje chronick\u00fdm ochoren\u00edm srdca a p\u013e\u00fac. Postihnut\u00fd jedinec m\u00e1 \u0165a\u017ekosti s d\u00fdchan\u00edm, ka\u0161le, trp\u00ed nechutenstvom a chudne, m\u00f4\u017eu sa vyskytn\u00fa\u0165 k\u0155\u010de podobn\u00e9 epileptick\u00e9mu z\u00e1chvatu. Nezriedka sa objavuj\u00fa opuchy a hor\u00fa\u010dka. V mo\u010di je mo\u017en\u00e9 objavi\u0165 krv.\nInfekcia u \u013eud\u00ed\nKom\u00e1r, ktor\u00fd nasal krv z nakazen\u00fdch zvierat, m\u00f4\u017ee infikova\u0165 aj \u010dloveka. N\u00e1kaza sa naj\u010dastej\u0161ie prejavuje vo forme podko\u017en\u00fdch uzl\u00edkov na hlave (45%), na o\u010dnom vie\u010dku, pr\u00edpadne v okol\u00ed oka (31%), na tv\u00e1ri a krku (18%) a na hrudi (15%). V \u013eudskom organizme nie je parazit schopn\u00fd rozmno\u017eovania, \u010do s\u0165a\u017euje diagnostiku. Lie\u010dba prebieha chirurgickou cestou. (Pampiglione and Rivasi, 2000)\nDiagnostika\nDiagnostika dirofilari\u00f3zy sa zaklad\u00e1 na preuk\u00e1zan\u00ed mikrofil\u00e1ri\u00ed a antig\u00e9nu v krvnom s\u00e9re pomocou testu ELISA. \u00daspe\u0161nos\u0165 testu z\u00e1vis\u00ed od po\u010dtu hl\u00edstic, ich pohlav\u00ed a veku, preto\u017ee test preuk\u00e1\u017ee iba antig\u00e9n pohlavne zrel\u00fdch sam\u00edc.\nMikrofil\u00e1rie sa preukazuj\u00fa pomocou krvn\u00e9ho testu. Pozit\u00edvne jedince mlad\u0161ie ako 7 mesiacov s\u00fa hostite\u013emi mikrofil\u00e1ri\u00ed neschopn\u00fdch dosiahnu\u0165 v\u00fdvojov\u00fd stupe\u0148 dospelosti, preto\u017ee sa do tela jedinca dostali transplacent\u00e1rne.\nLie\u010dba\nLie\u010dba je dlhodob\u00e1 a n\u00e1ro\u010dn\u00e1, nezriedka ne\u00faspe\u0161n\u00e1. Existuje nieko\u013eko terapeutick\u00fdch postupov v z\u00e1vislosti od individu\u00e1lnych potrieb jedinca. Pre odstr\u00e1nenie dospel\u00fdch hl\u00edstic a mikrofil\u00e1li\u00ed sa pou\u017e\u00edvaj\u00fa r\u00f4zne chemoterapeutik\u00e1, ktor\u00e9 m\u00f4\u017eu ma\u0165 fat\u00e1lne d\u00f4sledky na pacienta.\nPrevencia\nVhodnou met\u00f3dou prevencie najm\u00e4 v oblastiach so zv\u00fd\u0161en\u00fdm v\u00fdskytom hl\u00edstic je aplik\u00e1cia prevent\u00edvnych prepar\u00e1tov po\u010das cel\u00e9ho obdobia aktivity kom\u00e1rov. Komer\u010dn\u00e9 prepar\u00e1ty obsahuj\u00fa \u00fa\u010dinn\u00fa l\u00e1tku selemectin, ivermectin alebo milbemycinoxim. D\u00e1vkovanie odpor\u00fa\u010da v\u00fdrobca.\nZdroje\nSlovensk\u00e1 asoci\u00e1cia veterin\u00e1rnych lek\u00e1rov mal\u00fdch zvierat\nProblematika dirofilari\u00f3zy ps\u016f v \u010cesk\u00e9 republice\nExotick\u00e9 parazit\u00f3zy u ps\u016f V.\nJalili, Kobzov\u00e1, Nov\u00e1k, Dubinsk\u00fd, Beladi\u010dov\u00e1, Valentov\u00e1, Bab\u00e1l: Dirofilari\u00f3zy v Slovenskej republike [2][nefunk\u010dn\u00fd odkaz]/Jalili....pdf]\nZdroj: \u201ehttps://sk.wikipedia.org/w/index.php?title=Dirofilari\u00f3za&oldid=7700906\u201c\nKateg\u00f3rie:\nInfek\u010dn\u00e9 choroby\nParazitol\u00f3gia\nMa\u010dacie choroby\nPsie choroby\nSkryt\u00e1 kateg\u00f3ria:\nWikip\u00e9dia:\u010cl\u00e1nky s nefunk\u010dn\u00fdmi odkazmi\nD\u00e1tum a \u010das poslednej \u00fapravy tejto str\u00e1nky: 14. okt\u00f3ber 2023, 13:14.", "metadata": {"source": "data\\Dirofilari\u00f3za.txt"}, "type": "Document"}}