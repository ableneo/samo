{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Vrabec domov\u00fd\nSamec (Austr\u00e1lia).\nSamica (Anglicko).\nStupe\u0148 ohrozenia\n(glob\u00e1lne[1], na Slovensku[2])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce ((Neognathae))\nRad (ordo) vrabcotvar\u00e9 ((Passeriformes))\n\u010ce\u013ea\u010f (familia) vrabcovit\u00e9 ((Passeridae))\nRod (genus) vrabec ((Passer))\nDruh (species) vrabec domov\u00fd (P. domesticus)\nVedeck\u00fd n\u00e1zov\nPasser domesticus\nLinnaeus, 1758\nSynonym\u00e1\nFrigilla montana (Linnaeus 1748)\nLoxia Scandens (Hermann 1783)\nPasser arboreus (Foster 1783)\nMapa roz\u0161\u00edrenia vrabca domov\u00e9ho\nHniezdiaci, celoro\u010dn\u00fd v\u00fdskyt\nNehniezdiaci\nIntrodukovan\u00fd, celoro\u010dn\u00fd v\u00fdskyt\nPravdepodobne introdukovan\u00fd, celoro\u010dn\u00fd v\u00fdskyt\nPravdepodobne vyhynut\u00fd a introdukovan\u00fd\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nVrabec domov\u00fd alebo vrabec dom\u00e1ci[3] (lat. Passer domesticus) z \u010de\u013eade vrabcovit\u00e9. \u017dije na preva\u017enom \u00fazem\u00ed Eur\u00e1zie, ale bol umelo vysaden\u00fd aj na ostatn\u00fdch kontinentoch.[4] \u017dije v bl\u00edzkosti \u013eudsk\u00fdch domovov a vystupuje do vysok\u00fdch nadmorsk\u00fdch v\u00fd\u0161ok (\u0160vaj\u010diarsko 2 300 m n. m., Himal\u00e1je 4 600 m n. m.) Hniezdi na celom \u00fazem\u00ed Slovenska s v\u00fdnimkou vrcholkov h\u00f4r a ve\u013emi hlbok\u00fdch komplexov lesov.[4]. Nie je jedin\u00fdm druhom vrabca, ktor\u00fd vyu\u017e\u00edva \u013eudsk\u00e9 os\u00eddlenie. Pod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov vrabec domov\u00fd patr\u00ed medzi najmenej ohrozen\u00e9 druhy, trend celkovej popul\u00e1cie je klesaj\u00faci, stavy v Eur\u00f3pe v rokoch 1980 \u2013 2013 mierne poklesli.[1]\nOpis\nVrabec domov\u00fd meria 15 cm[5][6] a v\u00e1\u017ei 24 \u2013 35 g.[7] M\u00e1 hned\u00e9 a siv\u00e9 sfarbenie.\nHlas\nSpev \"\u010dilp\"\n11 s., F\u00ednsko.\nOz\u00fdva sa hlasom \"\u010derrrr\" a \"\u010dilp\", \"tjirp\", za letu kr\u00e1tkym \"tvit\".[6]\nV\u00fdskyt a stav na Slovensku\nDok\u00e1zan\u00e9 hniezdenie bolo zisten\u00e9 na 94,4 % mapovac\u00edch kvadr\u00e1tov. Najvy\u0161\u0161ie miesta v\u00fdskytu boli zaznamenan\u00e1 vo Vysok\u00fdch Tatr\u00e1ch 1 450 m n. m.. \u017dij\u00fa v kol\u00f3ni\u00e1ch kde ich je aj 100. O hniezdnej hustote nie je ve\u013ea \u00fadajov, v parkoch Bratislavy bola zisten\u00e1 popula\u010dn\u00fa hustota 4 \u2013 39 p\u00e1rov / 10 ha a na s\u00eddlisk\u00e1ch Bratislavy 88,5 \u2013 109,5 jedincov / 10 ha. B\u00fadky obsadzuje ve\u013emi m\u00e1lo, boli n\u00e1jden\u00e9 vo\u013en\u00e9 hniezda na ovocn\u00fdch stromoch.[4]\nJe to st\u00e1ly vt\u00e1k, zimuje na celom \u00fazem\u00ed Slovenska, ako zimuj\u00faci bol zisten\u00fd na 92,8 % mapovac\u00edch kvadr\u00e1tov. Z vysok\u00fdch pol\u00f4h sch\u00e1dza na zimu ni\u017e\u0161ie a nevytv\u00e1ra ve\u013ek\u00e9 skupiny ako pr\u00edbuzn\u00fd vrabec po\u013en\u00fd.[4]\nOdhadovan\u00fd po\u010det hniezdiacich p\u00e1rov je 1 200 000 - 1 800 000, zimuj\u00facich jedincov 3 000 000 - 6 000 000. Ve\u013ekos\u0165 popul\u00e1cie m\u00e1 mierny pokles od 20 - 50%. Ve\u013ekos\u0165 \u00fazemia na ktorom sa vyskytuje je stabiln\u00e1, maxim\u00e1lna zmena do 20%. Ekosozologick\u00fd status v rokoch 1995, 1998[4] a 2001 \u017eiadny.[8] V roku 2014 LC* A2a - menej dotknut\u00fd.[2][9][10] Eur\u00f3psky ochran\u00e1rsky status nezaraden\u00fd SPEC. Stupe\u0148 ohrozenia S - vyhovuj\u00faci ochran\u00e1rsky status.[4]\nBiotop\nVrabec domov\u00fd \u017eije v po\u013enohospod\u00e1rskej krajine pri \u013eudsk\u00fdch s\u00eddlach, na hospod\u00e1rskych dvoroch a sadoch. Taktie\u017e v mest\u00e1ch a s\u00eddlisk\u00e1ch. Ob\u013eubuje aj hust\u00e9 stromy, najm\u00e4 ovocn\u00e9 a b\u00fat\u013eav\u00e9.[7] Ob\u00fdva aj priemyseln\u00e9 oblasti.[4]\nHniezdenie\nVrabec domov\u00fd \u010dasto hniezdi v kol\u00f3ni\u00e1ch, hniezda sa m\u00f4\u017eu aj dot\u00fdka\u0165. Vyh\u013ead\u00e1va r\u00f4zne dutiny v m\u00faroch, strech\u00e1ch budov, v hniezdach belor\u00edtok, v b\u00fat\u013eav\u00fdch stromoch, vo ve\u013ek\u00fdch hniezdach bociana bieleho i volne v hust\u00fdch korun\u00e1ch stromov.[7]\nToka\u0165 za\u010d\u00ednaj\u00fa prv\u00fdm oteplen\u00edm skoro na jar, na hniezda nosia materi\u00e1l od konca marca a v apr\u00edli. Stavaj\u00fa zo sena, peria a r\u00f4znych handri\u010diek. Hniezdo je ve\u013ek\u00e9 a gu\u013eat\u00e9 s bo\u010dn\u00fdm vchodom. Rozmery hniezda (volne postaven\u00e9ho na strome) v\u00fd\u0161ka: 30 cm, \u0161\u00edrka: 20 cm a s kom\u00f4rkou hlbokou 15 cm. Hniezdo stavaj\u00fa obaja rodi\u010dia, taktie\u017e sa striedaj\u00fa na inkub\u00e1cii 4 \u2013 6 (7) belav\u00fdch \u0161kvrnit\u00fdch vaj\u00ed\u010dok, ktor\u00e1 trv\u00e1 13 \u2013 14 dn\u00ed. Z hniezda vyletia po 17 d\u0148och. Hniezdia trikr\u00e1t za rok.[7]\nPotrava\n\u017div\u00ed sa 70% rastlinnou potravou, m\u00fa\u010dnat\u00fdmi a olejnat\u00fdmi semenami, pukmi ovocn\u00fdch stromov i mladou zeleninou. V \u010dase hniezdenia \u017eerie hmyz a tie\u017e aj ml\u00e1\u010fat\u00e1 k\u0155mi hmyzom.[7] Vyh\u013ead\u00e1va aj pozostatky jedla. Pre lep\u0161ie tr\u00e1venie vrabce zob\u00fa piesok.\nOchrana\nJe z\u00e1konom chr\u00e1nen\u00fd, spolo\u010densk\u00e1 hodnota je 300 \u20ac (Vyhl\u00e1\u0161ka M\u017dP \u010d. 170/2021).[11]\nGal\u00e9ria\nK\u0155de\u013e\nP\u00e1rik vlieta do hniezda\nVaj\u00ed\u010dka\nHniezdo sa vaj\u00ed\u010dkami\nMl\u00e1\u010fa\nK\u0155menie vylietan\u00e9ho ml\u00e1\u010fa\u0165a\nKompozitn\u00e1 fotografia - pom\u00f4cka na \u013eah\u0161ie spoznanie druhu\nReferencie\n\u2191 a b IUCN Red list 2021.3. Pr\u00edstup 11. marca 2021.\n\u2191 a b Demko M., Kri\u0161t\u00edn A. & Pa\u010denovsk\u00fd S. 2014: \u010cerven\u00fd zoznam vt\u00e1kov Slovenska. SOS/BirdLife Slovensko, 52 pp. [online]. vtaky.sk, 2014, [cit. 2018-03-03]. Dostupn\u00e9 online.\n\u2191 KOVALIK, Peter, et al. Slovensk\u00e9 men\u00e1 vt\u00e1kov [online]. Bratislava: SOS/BirdLife Slovensko, 2010 (2016), rev. 2016-10-23, [cit. 2016-12-12]. Dostupn\u00e9 online.", "metadata": {"source": "data\\Vrabec_domov\u00fd.txt"}, "type": "Document"}}