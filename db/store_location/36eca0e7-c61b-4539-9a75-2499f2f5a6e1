{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Tomuto \u010dl\u00e1nku alebo sekcii ch\u00fdbaj\u00fa odkazy na spo\u013eahliv\u00e9 zdroje, m\u00f4\u017ee preto obsahova\u0165 inform\u00e1cie, ktor\u00e9 je potrebn\u00e9 e\u0161te overi\u0165.\nPom\u00f4\u017ete Wikip\u00e9dii a dopl\u0148te do \u010dl\u00e1nku cit\u00e1cie, odkazy na spo\u013eahliv\u00e9 zdroje.\nMor\u010da dom\u00e1ce\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) cicavce (Mammalia)\nPodtrieda (subclassis) \u017eivorod\u00e9 (Theria)\nNadrad (superordo) placentovce (Eutheria)\nRad (ordo) hlodavce (Rodentia)\n\u010ce\u013ea\u010f (familia) mor\u010datovit\u00e9 (Caviidae)\nRod (genus) mor\u010da (Cavia)\nDruh (species) mor\u010da dom\u00e1ce (C. porcellus)\nVedeck\u00fd n\u00e1zov\nCavia porcellus\nLinnaeus, 1758\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nMor\u010da dom\u00e1ce (in\u00e9 n\u00e1zvy : mor\u010da peru\u00e1nske, star\u0161ie mor\u010da peru\u00e1nske dom\u00e1ce; \u013eudovo mor\u010da, morsk\u00e9 prasiatko, morsk\u00e9 prasa; lat. Cavia porcellus, Cavia tschudii f. porcellus; star\u0161ie: Cavia aperea f. porcellus, Cavia aperea porcellus, Cavia porcellus porcellus, Cavia cobaya, Cavia cutleri, Mus porcellus) je druh hlodavca patriaci do \u010de\u013eade mor\u010datovit\u00e9 (Caviidae).\nPoch\u00e1dza z Ju\u017enej Ameriky, z oblasti \u00c1nd. V s\u00fa\u010dasnosti sa chov\u00e1 ako dom\u00e1ce zviera pre okrasu, vo svojej domovine aj ako zdroj potravy, resp. v \u013eudovom lie\u010dite\u013estve, ako aj pri niektor\u00fdch n\u00e1bo\u017eensk\u00fdch obradoch. M\u00f4\u017ee ma\u0165 ml\u00e1\u010fat\u00e1 nieko\u013eko kr\u00e1t do roka. Rod\u00ed 1- 6 ml\u00e1\u010fat.\nV minulosti sa predpokladalo, \u017ee ide o domestikovan\u00fa formu druhu Cavia aperea a pr\u00edpadne aj \u010fal\u0161\u00edch druhov, dnes sa uv\u00e1dza, \u017ee ide o domestikovan\u00fa formu druhu Cavia tschudii.\nDejiny\nDomestikovan\u00e9 mor\u010da bolo prv\u00fdkr\u00e1t vedecky pop\u00edsan\u00e9 v roku 1758 ako Mus porcellus (Linn\u00e9), nez\u00e1visle na tomto popise potom v roku 1766 ako Cavia cobaya (Pallas).\nMor\u010dat\u00e1 boli pravdepodobne jeden z najd\u00f4le\u017eitej\u0161\u00edch potravinov\u00fdch zdrojov u\u017e v starom Peru, e\u0161te dlho pred Inkami. Bohu\u017eia\u013e mal\u00e1 ve\u013ekos\u0165 ich kost\u00ed a tie\u017e sp\u00f4sob zaobch\u00e1dzania s odpadom po jedle m\u00f4\u017eu vysvet\u013eova\u0165, pre\u010do ich kosti nenach\u00e1dzaj\u00fa archeol\u00f3govia pri v\u00fdskumoch tak \u010dasto. Preto je tie\u017e pomerne \u0165a\u017ek\u00e9 presne ur\u010di\u0165 domestik\u00e1ciu mor\u010da\u0165a ako v priestore, tak v \u010dase. Peru\u00e1nski archeol\u00f3govia v\u0161ak tvrdia, \u017ee domestik\u00e1cia mor\u010diat za\u010dala tesne po roku 5000 pred Kr. v oblasti Altiplano v ju\u017enom Peru a Bol\u00edvii. V tejto oblasti tie\u017e st\u00e1le \u017eije divok\u00e1 forma mor\u010da\u0165a - Cavia tschudii. V\u00fdskumy jednozna\u010dne stanovuj\u00fa, \u017ee mor\u010da bolo domestikovan\u00e9 najnesk\u00f4r okolo roku 900 pred Kr. (plastiky zobrazuj\u00face mor\u010dat\u00e1 s\u00fa zn\u00e1me z oblasti Moche na severnom pobre\u017e\u00ed Peru).\nPo \u0161panielskom vstupe do nov\u00e9ho sveta si mor\u010da \u010doskoro na\u0161lo svoju cestu na eur\u00f3psky kontinent, kde sa okam\u017eite stalo popul\u00e1rne ako dom\u00e1ci mazn\u00e1\u010dik. Napr\u00edklad kr\u00e1\u013eovn\u00e1 Al\u017ebeta I. vlastnila mor\u010da ako dom\u00e1ceho mazn\u00e1\u010dika, \u010do mohlo prispie\u0165 k jeho popularite.\nP\u00f4vodne boli domestikovan\u00e9 ako dobytok ako zdroj m\u00e4sa a v niektor\u00fdch \u010dastiach sveta sa st\u00e1le konzumuj\u00fa, boli tradi\u010dne chovan\u00e9 iba na spotrebu v dom\u00e1cnosti, \u010dasto ako jedin\u00fd zdroj bielkoviny, hoci sa tie\u017e vyu\u017e\u00edvali ako platidlo pri v\u00fdmennom obchode.\nZ\u00e1kladn\u00e9 biologick\u00e9 hodnoty\nHmotnos\u0165 v dospelosti: 800 - 1200 g, ale m\u00f4\u017ee by\u0165 a\u017e 1500 g (obezita)\nHmotnos\u0165 pri naroden\u00ed: 50 - 120 g\nOtvorenie o\u010d\u00ed: pri naroden\u00ed\nPrij\u00edmaj\u00fa tuh\u00fa potravu od 3. - 5. d\u0148a\nD\u013a\u017eka \u017eivota: priemern\u00e1 5-6 rokov, rozmedz\u00ed 4 a\u017e 8 rokov\nPohlavn\u00e9 dospelos\u0165: samec 8 t\u00fd\u017ed\u0148ov, samice 10 t\u00fd\u017ed\u0148ov\nTelesn\u00e1 dospelos\u0165: samec 10 - 12 t\u00fd\u017ed\u0148ov, samice 12 - 14 t\u00fd\u017ed\u0148ov\nD\u013a\u017eka pohlavn\u00e9ho cyklu: 16 - 23 dn\u00ed\nDoba ruje: 6 - 15 hod\u00edn\nDoba gravidity: 63 - 72 dn\u00ed\nPo\u010det ml\u00e1\u010fat: 1 - 6\nDoba doj\u010denia: 3 - 5 t\u00fd\u017ed\u0148ov\nTelesn\u00e1 teplota: 38 - 39 \u00b0C\nIn\u00e9 projekty\nCommons\nWikidruhy\nCommons pon\u00faka multimedi\u00e1lne s\u00fabory na t\u00e9mu Mor\u010da dom\u00e1ce\nWikidruhy pon\u00fakaj\u00fa inform\u00e1cie na t\u00e9mu Mor\u010da dom\u00e1ce\nZdroj: \u201ehttps://sk.wikipedia.org/w/index.php?title=Mor\u010da_dom\u00e1ce&oldid=7732179\u201c\nKateg\u00f3rie:\nMor\u010datovit\u00e9\nDom\u00e1ce zvierat\u00e1\nSkryt\u00e9 kateg\u00f3rie:\nWikip\u00e9dia:Ch\u00fdbaj\u00face referencie\nPort\u00e1l:Biol\u00f3gia/Zapojen\u00e9 \u010dl\u00e1nky\nD\u00e1tum a \u010das poslednej \u00fapravy tejto str\u00e1nky: 5. november 2023, 14:10.", "metadata": {"source": "data\\Mor\u010da_dom\u00e1ce.txt"}, "type": "Document"}}