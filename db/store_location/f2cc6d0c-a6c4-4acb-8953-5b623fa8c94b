{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Pinka seversk\u00e1\nsamec vo svadobnom \u0161ate\nStupe\u0148 ohrozenia\n(glob\u00e1lne[1])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Dueterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathae)\nRad (ordo) spevavce (Passeriformes)\n\u010ce\u013ea\u010f (familia) pinkovit\u00e9 (Fringillidae)\nRod (genus) pinka (Fringilla)\nDruh (species) pinka seversk\u00e1 (F. montifringilla)\nVedeck\u00fd n\u00e1zov\nFringilla montifringilla\nLinnaeus, 1758\nSynonym\u00e1\nikavec, pinka seversk\u00e1, ikavec severn\u00fd, pinka ikavec, pinka ikav\u00e1,\nMapa roz\u0161\u00edrenia pinky severskej\nHniezdiaca, v\u00fdskyt v letnom obdob\u00ed\nHniezdiaca, celoro\u010dn\u00fd v\u00fdskyt\nNehniezdiaca\nNa potulk\u00e1ch (z\u00e1vislos\u0165 na sez\u00f3ne nejasn\u00e1)\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nPinka seversk\u00e1 (in\u00e9 n\u00e1zvy: ikavec, pinka ikavec, pinka ikav\u00e1, ikavec severn\u00fd, pinka seversk\u00e1[2]; Fringilla montifringilla) je mal\u00fd spevavec z \u010de\u013eade pinkovit\u00fdch. Pod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov pinka seversk\u00e1 patr\u00ed medzi najmenej ohrozen\u00e9 druhy, trend celkovej popul\u00e1cie je klesaj\u00faci, pod\u013ea prieskumov v rokoch 1980 \u2013 2013 stavy v Eur\u00f3pe mierne poklesli.[1] Pod\u013ea v\u00fdsledkov paneur\u00f3pskeho s\u010d\u00edtania be\u017en\u00fdch druhov vt\u00e1kov m\u00e1 trend h\u00fd\u013ea oby\u010dajn\u00e9ho v Eur\u00f3pe za roky 1980 \u2013 2017 mierny pokles[3].\nOpis\nD\u013a\u017eka tela: 14 \u2013 17 cm\nRozp\u00e4tie kr\u00eddel: 25 \u2013 28 cm\nHmotnos\u0165: 22 \u2013 27 g\nPinka ikavec je rovnako ve\u013ek\u00e1 ako jej hojnej\u0161ia pr\u00edbuzn\u00e1 pinka oby\u010dajn\u00e1 (pinka lesn\u00e1). M\u00e1 \u0161t\u00edhle telo, pomerne dlh\u00fd chvost a kr\u00e1tky \u0161picat\u00fd zob\u00e1k. Samec vo svadobnom \u0161ate m\u00e1 \u0161ed\u00fa a\u017e \u010diernu hlavu, z\u00e1tylok, chrb\u00e1t, chvost a kr\u00eddla s dvomi vidite\u013en\u00fdmi pruhmi. Hru\u010f je oran\u017eov\u00e1, brucho biele, zob\u00e1k a kon\u010datiny \u017eltkast\u00e9, na bokoch m\u00e1 hned\u00e9 \u0161kvrny. V prostom \u0161ate je sfarben\u00fd podobne ako sami\u010dka, ktor\u00e1 m\u00e1 hlavu a chrb\u00e1t oran\u017eov\u00fa s \u010diernymi \u0161kvrnkami. Od pinky oby\u010dajnej ju spo\u013eahlivo rozozn\u00e1me v\u010faka oran\u017eovej hrudi a tmav\u00e9mu chrb\u00e1tu.\nPinka ikavec \u017eije v k\u0155d\u013eoch, \u010dasto v spolo\u010dnosti piniek lesn\u00fdch. Ide o ve\u013emi zdatn\u00e9ho letca.\nHlas\nSpev\n14 s., Rusko\nV\u00e1benie \"d\u017e\u00ed\u00edp\"\n36 s., Slovensko, na pozad\u00ed spieva drozd \u010dierny.\nRoz\u0161\u00edrenie\nPinka seversk\u00e1 hniezdi na \u00fazem\u00ed tiahn\u00facom sa od Britsk\u00fdch ostrovov a \u0160kandin\u00e1vskeho polostrova po Est\u00f3nsko a Kam\u010datku. Prezimova\u0165 odlieta do strednej a ju\u017enej Eur\u00f3py, severnej Afriky, Pakistanu, Indie, \u010c\u00edny a Japonska. S\u00fa\u010dasn\u00e1 eur\u00f3pska popul\u00e1cia m\u00e1 pribli\u017ene 25 \u2013 43 mili\u00f3nov jedincov.\nV\u00fdskyt a stav na Slovensku\nNa Slovensku sa vyskytuje pravidelne ako zimn\u00fd hos\u0165 v \u010dase od okt\u00f3bra do apr\u00edla. Ka\u017edoro\u010dne na Slovensku prezimuje pribli\u017ene 300 000 \u2013 2 000 000 jedincov.[4] Vo ve\u013ek\u00fdch, po niektor\u00e9 roky aj nieko\u013ekotis\u00edcov\u00fdch k\u0155d\u013eoch sa zdr\u017eiavaj\u00fa pinky v bu\u010din\u00e1ch, kde s\u00fa ich ob\u013e\u00fabenou potravou bukvice.[5] Zimovanie bolo zisten\u00e9 v 76,70 % mapovac\u00edch kvadr\u00e1tov.\nBiotop\nHniezdi predov\u0161etk\u00fdm v otvoren\u00fdch ihli\u010dnat\u00fdch, brezov\u00fdch a bukov\u00fdch lesoch, na lesn\u00fdch \u010distin\u00e1ch a burinat\u00fdch lokalit\u00e1ch.\nHniezdenie\nHniezdo si stavia naj\u010dastej\u0161ie na ihli\u010dnat\u00fdch drevin\u00e1ch. V\u010faka jeho zamaskovaniu li\u0161ajn\u00edkom, k\u00f4rou a tr\u00e1vami je zv\u00e4\u010d\u0161a dobre ukryt\u00e9. V priebehu m\u00e1ja a\u017e j\u00fala do\u0148ho kladie 3 \u2013 8 bielych vaj\u00ed\u010dok s \u010diernymi \u0161kvrnkami, na ktor\u00fdch sami\u010dka sed\u00ed 11 \u2013 12 dn\u00ed.\nPotrava\nV seversk\u00fdch oblastiach sa \u017eiv\u00ed cez leto drobn\u00fdm hmyzom, h\u00fasenicami, mot\u00fdlikmi a in\u00fdmi bezstavovcami, cez zimu semenami rastl\u00edn a stromov.[6]\nOchrana\nJe z\u00e1konom chr\u00e1nen\u00e1, spolo\u010densk\u00e1 hodnota je 300 \u20ac (Vyhl\u00e1\u0161ka M\u017dP \u010d. 170/2021).[7]\nGal\u00e9ria\nSam\u010dek\nSam\u010dek vo svadobnom \u0161ate\nJanu\u00e1r 2009, Rak\u00fasko, nocovisko obrovsk\u00e9ho k\u0155d\u013ea asi 4 mili\u00f3nov jedincov\nVaj\u00ed\u010dka\nKompozitn\u00e1 fotografia - pom\u00f4cka na \u013eah\u0161ie spoznanie druhu, v \u013eavej \u010dasti v strede je na porovnanie pinka lesn\u00e1\nKompozitn\u00e1 fotografia - pom\u00f4cka na \u013eah\u0161ie spoznanie druhu\nReferencie\n\u2191 a b IUCN Red list 2021.2. Pr\u00edstup 20. novembra 2021.\n\u2191 KOVALIK, Peter, et al. Slovensk\u00e9 men\u00e1 vt\u00e1kov sveta [online]. Bratislava: SOS/BirdLife Slovensko, 2010 (2016), rev. 2016-10-23, [cit. 2016-11-14]. Dostupn\u00e9 online.\n\u2191 Species trends of Fringilla montifringilla (Brambling) [online]. pecbms.info, [cit. 2021-11-20]. Dostupn\u00e9 online. (En)\n\u2191 pinka seversk\u00e1 (ikavec) [online]. SOS/BirdLife Slovensko, \u00a9 2007-10, [cit. 2013-10-16]. Dostupn\u00e9 online.\n\u2191 TASR. Zimova\u0165 k n\u00e1m u\u017e prileteli pinky a \u010fal\u0161ie seversk\u00e9 vt\u00e1ky. SME (Bratislava: Petit Press a.s.), 2005-11-02. Dostupn\u00e9 online [cit. 2013-10-15]. ISSN 1335-4418.\n\u2191 VIL\u010cEK, Franti\u0161ek. Na\u0161e vt\u00e1ky. Bratislava : Obzor, 1974. Kapitola 143. Pinka seversk\u00e1 (ikavec).\n\u2191 Vyhl\u00e1\u0161ka \u010d. 170/2021 Z. z. [online]. [Cit. 2021-06-23]. Dostupn\u00e9 online.\nIn\u00e9 projekty\nCommons\nWikidruhy\nCommons pon\u00faka multimedi\u00e1lne s\u00fabory na t\u00e9mu Pinka seversk\u00e1\nWikidruhy pon\u00fakaj\u00fa inform\u00e1cie na t\u00e9mu Pinka seversk\u00e1\nExtern\u00e9 odkazy", "metadata": {"source": "data\\Pinka_seversk\u00e1.txt"}, "type": "Document"}}