{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Sen je z\u00e1\u017eitok obrazov\u00fdch, zvukov\u00fdch a in\u00fdch zmyslov\u00fdch vnemov vytv\u00e1ran\u00fdch mozgom po\u010das sp\u00e1nku. Udalosti v snoch b\u00fdvaj\u00fa \u010dasto neuskuto\u010dnite\u013en\u00e9 alebo m\u00e1lo pravdepodobn\u00e9, a sn\u00edvaj\u00faci nad nimi obvykle nem\u00e1 kontrolu. V\u00fdnimkou je bdel\u00e9 sn\u00edvanie, v ktorom si sn\u00edvaj\u00faci uvedomuje, \u017ee sn\u00edva a niekedy je schopn\u00fd ovplyv\u0148ova\u0165 snov\u00fa realitu, v ktorej sa nach\u00e1dza. Sn\u00edvaj\u00faci m\u00f4\u017eu ma\u0165 z\u00e1\u017eitok siln\u00fdch em\u00f3ci\u00ed. Desiv\u00e9 alebo znepokojuj\u00face sny sa naz\u00fdvaj\u00fa no\u010dn\u00e9 mory. Vedeck\u00e1 discipl\u00edna v\u00fdskumu sna sa naz\u00fdva oneirol\u00f3gia.\nVedci veria, \u017ee takmer v\u0161etci \u013eudia sn\u00edvaj\u00fa pribli\u017ene rovnako \u010dasto; aj t\u00ed, ktor\u00ed si sny m\u00e1lokedy pam\u00e4taj\u00fa, si na ne spomen\u00fa, ke\u010f s\u00fa prebuden\u00ed po\u010das f\u00e1zy REM. Sn\u00edvanie u zvierat sa l\u00ed\u0161i druh od druhu.\nMnoh\u00ed \u013eudia veria, \u017ee sny maj\u00fa ur\u010dit\u00fd v\u00fdznam, a preto sa sna\u017eia svoje sny ur\u010dit\u00fdm sp\u00f4sobom pop\u00edsa\u0165 a potom k nim priradi\u0165 v\u00fdznam. Pre pohodlnej\u0161ie ur\u010dovanie v\u00fdznamu snov vznikli \u0161peci\u00e1lne v\u00fdkladov\u00e9 knihy naz\u00fdvan\u00e9 sn\u00e1re. V minulosti sa \u010dasto verilo, \u017ee sny predpovedaj\u00fa bud\u00facnos\u0165. Niektor\u00ed \u013eudia veria, \u017ee v sne hovoria so svoj\u00edm Bohom. Odborn\u00e1 verejnos\u0165 sa stavia k v\u00fdznamu snov ako mo\u017enosti predpovedania bud\u00facnosti sk\u00f4r chladne a odmietavo.\nPod\u013ea taoizmu existuje sen v t\u00fdchto form\u00e1ch: oby\u010dajn\u00fd sen, ktor\u00fd sa objavuje s\u00e1m od seba; sen vyvolan\u00fd strachom, myslen\u00edm na \u010dosi, \u010do n\u00e1s tr\u00e1pi; radostn\u00fd sen.[1]\nV\u00fdklad snov\nPo\u010das existencie \u013eudstva je mo\u017en\u00e9 zaznamena\u0165 v ka\u017edej dobe, v ktorej \u010dlovek dok\u00e1zal s\u00favisle a cielene prem\u00fd\u0161\u013ea\u0165 o javoch jemu bl\u00edzkych, ve\u013emi \u010dast\u00e9 snahy vyklada\u0165 v\u00fdznamy snov. Z historick\u00e9ho h\u013eadiska m\u00f4\u017eeme rozdeli\u0165 t\u00fato tendenciu na tri smery:\nSymbolick\u00fd v\u00fdklad snov\nPri tomto postupe je predmetom sk\u00famania obsah sna ako celku. Obvykle sa prihliada na udalosti, ktor\u00e9 sa v sne odohrali, v kontexte skuto\u010dnej situ\u00e1cie. \u010casto sa predpoklad\u00e1, \u017ee sen prin\u00e1\u0161a inform\u00e1cie o dejoch nasleduj\u00facich po s\u00fa\u010dasnej situ\u00e1cii, teda nahliada do bud\u00facnosti. Tento pr\u00edstup je v\u00fdrazne nespo\u013eahliv\u00fd, preto\u017ee dvaja r\u00f4zni vyklada\u010di, aj ke\u010f pou\u017eij\u00fa rovnak\u00fd postup, m\u00f4\u017eu d\u00f4js\u0165 k \u00faplne rozdielnym, \u010dasto aj opa\u010dn\u00fdm z\u00e1verom.\nZa pr\u00edklad tak\u00e9hoto postupu je mo\u017en\u00e9 ozna\u010di\u0165 tvrdenie, ku ktor\u00e9mu sa dopracoval biblick\u00fd Jozef pri v\u00fdklade fara\u00f3novho sna. Sen zobrazuje, ako za siedmimi tu\u010dn\u00fdmi kravami ide sedem vychudnut\u00fdch, ktor\u00e9 pohltia prv\u00e9. Sen je vykladan\u00fd ako o\u010dak\u00e1vanie pr\u00edchodu siedmich rokov biedy, ktor\u00e9 pohltia v\u0161etok nadbytok vyprodukovan\u00fd v predo\u0161l\u00fdch siedmich \u00farodn\u00fdch rokoch.\n\u0160ifrovac\u00ed v\u00fdklad snov\n\u0160ifrovacia met\u00f3da v\u00fdkladu snov sa u\u017e sna\u017e\u00ed postupova\u0165 zmysluplnej\u0161ie. Z cel\u00e9ho deja vyber\u00e1 d\u00f4le\u017eit\u00e9 predmety a udalosti, ktor\u00e9 pomocou k\u013e\u00fa\u010dovacej met\u00f3dy preklad\u00e1 do zrozumite\u013en\u00e9ho jazyka. Preto\u017ee predmetov a oby\u010dajn\u00fdch udalost\u00ed, ktor\u00e9 sa v snoch vyskytuj\u00fa, je ve\u013ek\u00e9 mno\u017estvo, je pre v\u00fdklad potrebn\u00fd sn\u00e1r. Sn\u00e1r je v podstate slovn\u00edk, ktor\u00fd obsahuje symbolick\u00fd v\u00fdklad ka\u017ed\u00e9ho hesla.Sn\u00e1re v\u0161ak b\u00fdvaj\u00fa v\u00e4\u010d\u0161inou nepou\u017eite\u013en\u00e9, preto\u017ee ka\u017ed\u00fd \u010dlovek m\u00e1 vlastn\u00fa symboliku a vlastn\u00e9 myslenie, ktor\u00fdm sa sen riadi. Postupn\u00fdm prekladom v\u0161etk\u00fdch v\u00fdznamn\u00fdch prvkov z\u00edskame ve\u013ek\u00e9 mno\u017estvo inform\u00e1ci\u00ed. Je v\u0161ak na vyklada\u010dovi, ktor\u00fd t\u00fato met\u00f3du pou\u017e\u00edva, aby dal jednotliv\u00e9 inform\u00e1cie do s\u00favislost\u00ed a vytvoril tak zmyslupln\u00fd celok. Z tohto d\u00f4vodu je t\u00e1to met\u00f3da, rovnako ako predch\u00e1dzaj\u00faca symbolick\u00e1, pova\u017eovan\u00e1 za neobjekt\u00edvnu, nevedeck\u00fa a v\u00fdrazne naivn\u00fa.\nNapr. pri hesle Had je mo\u017en\u00e9 n\u00e1js\u0165 nasleduj\u00facu inform\u00e1ciu: by\u0165 ovinut\u00fd hadom je predpove\u010fou tvojej bezbrannosti vo\u010di intrig\u00e1m nepriate\u013eov.\nAnalytick\u00fd v\u00fdklad snov\nAnalytick\u00fa met\u00f3du definoval Sigmund Freud vo svojej knihe V\u00fdklad snov. T\u00e1to met\u00f3da je pova\u017eovan\u00e1 za jedin\u00fa vierohodn\u00fa a vedeck\u00fa met\u00f3du. V\u00fdklad snov t\u00fdmto postupom ve\u013emi pomohol pochopi\u0165 \u0161trukt\u00faru mysle \u010dloveka, objavenie rozdelenia vedomia a nevedomia. Met\u00f3da rozober\u00e1 sen na \u010diastkov\u00e9 deje, ktor\u00e9 sk\u00fama samostatne. V niektor\u00fdch rysoch sa mo\u017eno podob\u00e1 \u0161ifrovacej met\u00f3de, ale v skuto\u010dnosti neobsahuje takmer \u017eiadne metaforick\u00e9 a symbolick\u00e9 preklady; v\u00fdznam objektov vysvet\u013euje na z\u00e1klade znalost\u00ed r\u00f4znych psychick\u00fdch \u00fatvarov.\nSen z poh\u013eadu psychol\u00f3gov\nSigmund Freud tvrdil, \u017ee sen m\u00e1 iracion\u00e1lnu povahu. Pod\u013ea Ericha Fromma m\u00e1 sen tak iracion\u00e1lnu, ako aj racion\u00e1lnu podstatu. Cie\u013eom umenia vyklada\u0165 sny je pochopi\u0165, kedy sen pr\u00fd\u0161ti z n\u00e1\u0161ho lep\u0161ieho ja a kedy z na\u0161ej \u017eivo\u010d\u00ed\u0161nej podstaty. Nijak\u00fd sen sa nezaober\u00e1 materi\u00e1lom, ktor\u00fd nem\u00e1 zmysel. Sen m\u00e1 svoj zmysel. Je to v\u00e1\u0161 sen, dej ste si vytvorili vy sami a sami ste si pridelili \u00falohu. Napriek zjavn\u00fdm ned\u00f4slednostiam mus\u00ed ma\u0165 sen nejak\u00fd v\u00fdznam a mus\u00ed d\u00e1va\u0165 nejak\u00fd zmysel. Symboly pou\u017eit\u00e9 vo sne s\u00fa univerz\u00e1lne symboly, pri\u010dom v\u0161eobecnos\u0165 sa ch\u00e1pe v obmedzenom zmysle, ako spolo\u010dn\u00e1 niektor\u00fdm kult\u00faram, nie v\u0161ak v\u0161etk\u00fdm. Carl Gustav Jung zast\u00e1val n\u00e1zor, \u017ee sen je prejavom vy\u0161\u0161ej m\u00fadrosti.\nJe dok\u00e1zan\u00e9, \u017ee z\u00e1pach po\u010das sp\u00e1nku negat\u00edvne ovplyv\u0148uje na\u0161e sny. Naopak v\u00f4\u0148a po\u010das sp\u00e1nku ovplyv\u0148uje na\u0161e sny pozit\u00edvne.[2]\nReferencie\n\u2191 Sen (taoizmus) z FILITu.\n\u2191 bild der wissenschaft:Traumforschung Guter Schlaf durch Duft in der Luft, 12/2008, Konradin Medien GmbH, ISSN 0006-2375, strana 10\nIn\u00e9 projekty\nWikicit\u00e1ty\nCommons", "metadata": {"source": "data\\Sen.txt"}, "type": "Document"}}