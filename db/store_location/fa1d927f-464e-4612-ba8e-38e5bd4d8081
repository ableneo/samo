{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Skenovac\u00ed elektr\u00f3nov\u00fd mikroskop \u2013 \u010dast\u00fd pomocn\u00edk mikropaleontol\u00f3gov.\nMikropaleontol\u00f3gia je vedn\u00fd odbor (pododbor paleontol\u00f3gie), ktor\u00fd sa zaober\u00e1 \u0161t\u00fadiom mikrofos\u00edli\u00ed, teda skamenel\u00edn, ktor\u00fdch rozmery nie s\u00fa v\u00e4\u010d\u0161ie ako jeden milimeter a na ich detailn\u00e9 \u0161t\u00fadium je potrebn\u00fd mikroskop. Poznatky mikropaleontol\u00f3gie maj\u00fa ve\u013ek\u00fd v\u00fdznam pri vyh\u013ead\u00e1van\u00ed ropy a plynu.\nRozdelenie\nMikropaleontol\u00f3gia m\u00f4\u017ee by\u0165 na z\u00e1klade chemick\u00e9ho zlo\u017eenia mikrofos\u00edli\u00ed rozdelen\u00e1 na \u0161tyri oblasti:\nv\u00e1penat\u00e9 mikrofos\u00edlie \u2013 schr\u00e1nky a zvy\u0161ky obsahuj\u00face uhli\u010ditan v\u00e1penat\u00fd (dierkavce)\nfosf\u00e1tov\u00e9 mikrofos\u00edlie \u2013 schr\u00e1nky a zvy\u0161ky obsahuj\u00face fosfor (zvy\u0161ky konodontov alebo vy\u0161\u0161\u00edch \u017eivo\u010d\u00edchov, napr r\u00fdb)\nkremi\u010dit\u00e9 mikrofos\u00edlie \u2013 schr\u00e1nky a zvy\u0161ky obsahuj\u00face krem\u00edk (mre\u017eovce)\norganick\u00e9 mikrofos\u00edlie \u2013 organick\u00e9 zvy\u0161ky (pe\u013eov\u00e9 zrnk\u00e1 a semen\u00e1 rastl\u00edn)\nNa extrakciu mikrofos\u00edli\u00ed sa pou\u017e\u00edvaj\u00fa deliace met\u00f3dy ako preosievanie, centrifug\u00e1cia a chemick\u00fd rozklad ne\u017eiaducich zlo\u017eiek vzorky horniny. Potom nasleduje identifik\u00e1cia jednotliv\u00fdch druhov v mikroskope, ako aj ich po\u010detnos\u0165. Vzh\u013eadom na ve\u013ek\u00e9 mno\u017estvo druhov sa mikropaleontol\u00f3govia \u010dasto \u0161pecializuj\u00fa na jednotliv\u00e9 taxonomick\u00e9 skupiny.\nMikropaleontologick\u00fd v\u00fdskum je d\u00f4le\u017eit\u00fd pre biostratigrafiu. Mikrofos\u00edlie s\u00fa \u010dasto v\u010faka ich celosvetov\u00e9mu roz\u0161\u00edreniu definovan\u00e9 ako indexov\u00e9 skameneliny jednotliv\u00fdch stup\u0148ov. Ich v\u00fdskyt, resp. vyhynutie ur\u010dit\u00fdch druhov v hist\u00f3rii Zeme je d\u00f4le\u017eit\u00fdm prvkom pri modelovan\u00ed kl\u00edmy v minulosti. Taktie\u017e anal\u00fdza obsahu a pomeru kysl\u00edka 18O/16O v schr\u00e1kach vypoved\u00e1 o zmen\u00e1ch v atmosf\u00e9re.\nExtern\u00e9 odkazy\nMikropaleontologick\u00e9 vedeck\u00e9 \u010dasopisy (anglicky)\nMedzin\u00e1rodn\u00e1 mikropaleontologick\u00e1 spolo\u010dnos\u0165 \u2013 (anglicky)\nIn\u00e9 projekty\nCommons\nCommons pon\u00faka multimedi\u00e1lne s\u00fabory na t\u00e9mu Mikropaleontol\u00f3gia\nPort\u00e1l vedy o Zemi\nZdroj: \u201ehttps://sk.wikipedia.org/w/index.php?title=Mikropaleontol\u00f3gia&oldid=6772297\u201c\nKateg\u00f3ria:\nMikropaleontol\u00f3gia\nSkryt\u00e9 kateg\u00f3rie:\nPort\u00e1l:Vedy o Zemi/Zapojen\u00e9 \u010dl\u00e1nky\nWikip\u00e9dia:\u010cl\u00e1nky priamo volaj\u00face \u0161abl\u00f3nu Port\u00e1l\nD\u00e1tum a \u010das poslednej \u00fapravy tejto str\u00e1nky: 9. janu\u00e1r 2019, 08:35.", "metadata": {"source": "data\\Mikropaleontol\u00f3gia.txt"}, "type": "Document"}}