{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Nosite\u013e Nobelovej ceny\nWalter Rudolf Hess\n\u0161vaj\u010diarsky fyziol\u00f3g\nNarodenie\n17. marec 1881\nFrauenfeld, \u0160vaj\u010diarsko\n\u00damrtie\n12. august 1973 (92 rokov)\nMuralto, \u0160vaj\u010diarsko\nOdkazy\nCommons\nWalter Rudolf Hess\nBiografick\u00fd port\u00e1l\nProf. Walter Rudolf Hess (* 17. marec 1881, Frauenfeld, \u0160vaj\u010diarsko \u2013 \u2020 12. august 1973, Muralto, \u0160vaj\u010diarsko) bol \u0161vaj\u010diarsky fyziol\u00f3g, ktor\u00fd mal ve\u013ek\u00fd podiel na modernej, s\u00fa\u010dasnej fyziologickej vede. V roku 1949 mu bola udelen\u00e1 Nobelova cena za fyziol\u00f3giu a medic\u00ednu spolu s A. C. Monizom \u201eza objav funkcie medzimozgu ako koordin\u00e1tora \u010dinnosti vn\u00fatorn\u00fdch org\u00e1nov\u201c.\nWalter Rudolf Hess vytvoril celkov\u00fd obraz o vegetat\u00edvnej nervovej s\u00fastave. V\u00fdsledky, ku ktor\u00fdm dospel, predstavuj\u00fa nov\u00fa epochu vo v\u00fdvoji poznania nervovej s\u00fastavy a jej centr\u00e1lnej \u010dasti, mozgu, a maj\u00fa z\u00e1rove\u0148 ve\u013ek\u00fd v\u00fdznam pre medic\u00ednu (lek\u00e1rstvo) i z h\u013eadiska praktickej terapie nervovej s\u00fastavy \u010dloveka.\n\u017divot a dielo\nWalter Rudolf Hess sa narodil ako syn u\u010dite\u013ea fyziky. Nako\u013eko Hessa u\u017e od detstva fascinovala a pri\u0165ahovala pr\u00edroda, jeho otec tento fakt vyu\u017eil a pr\u00e1ve on ho nau\u010dil z\u00e1kladom fyziky. Rovnak\u00fd z\u00e1ujem prejavoval aj na z\u00e1kladnej \u0161kole, kde ho bavil okrem in\u00e9ho aj pr\u00edrodopis.\n\u0160tudoval na vysoko\u0161kolskom \u0161t\u00fadiu medic\u00edny a po jej ukon\u010den\u00ed za\u010dal pracova\u0165 ako lek\u00e1r na chirurgii a u\u0161nej klinike, kde pracoval celkom rok. Ale veda Hessa pri\u0165ahovala nato\u013eko, \u017ee nechal pr\u00e1cu vo svojej dobre prosperuj\u00facej ordin\u00e1cii a prijal miesto na univerzite v Bonne, kde pracoval ako asistent na katedre fyziol\u00f3gie. Jeho kari\u00e9ra sa vyv\u00edjala tak s\u013eubne, \u017ee bol u\u017e v roku 1917 menovan\u00fdm za riadite\u013ea fyziologick\u00e9ho \u00fastavu na univerzite v Z\u00fcrichu, kde sa stal aj profesorom fyziol\u00f3gie. Z poverenia \u0161vaj\u010diarskej pr\u00edrodovedeckej spolo\u010dnosti prevzal starostlivos\u0165 nad vybudovan\u00edm medzin\u00e1rodnej v\u00fdskumnej stanice v alpskom horskom sedle Jungfrau.\nDlh\u00e9 roky \u0161tudoval centrum d\u00fdchania, regul\u00e1ciu krvn\u00e9ho tlaku, sekre\u010dn\u00fa a motorick\u00fa aktivitu za\u017e\u00edvac\u00edch org\u00e1nov. Jeho vedeck\u00e1 pr\u00e1ca je nesmierne rozsiahla, pokr\u00fdva takmer cel\u00fa oblas\u0165 fyziol\u00f3gie \u010dloveka. Obsahuje pr\u00ednosy k fyziol\u00f3gii d\u00fdchania, krvn\u00e9ho obehu i nervov\u00fdch regul\u00e1ci\u00e1ch, vegetat\u00edvneho syst\u00e9mu nervov\u00e9ho, t. j. inerv\u00e1cia \u00fatrob, srdca a ciev, ale tie\u017e nervov\u00e9ho riadenia v\u0161etk\u00fdch povedom\u00fdch funkci\u00ed, hlavne funkci\u00ed mozgov\u00e9ho kme\u0148a nervovej \u0161trukt\u00fary sp\u00e1jaj\u00facej predn\u00fd mozog s miechou. Nesmierne d\u00f4le\u017eit\u00e9 s\u00fa v\u0161ak jeho vedeck\u00e9 pr\u00e1ce v oblasti mozgu \u2013 predov\u0161etk\u00fdm sp\u00e1nku.\nWalter Rudolf Hess zistil, \u017ee centrum sp\u00e1nku je v medzimozgu, \u010do je \u010das\u0165 mozgu pod predn\u00fdm (tzv. \u201eve\u013ek\u00fdm\u201c) mozgom, bl\u00edzko spodiny lebe\u010dnej. Ako prv\u00fd objavil sp\u00e1nkov\u00e9 centr\u00e1, ke\u010f dok\u00e1zal podr\u00e1\u017eden\u00edm ur\u010dit\u00fdch miest v medzimozgu pri zvierat\u00e1ch sp\u00e1nok. Nesk\u00f4r objavy mozgov\u00fdch \u0161trukt\u00far ovplyv\u0148uj\u00facich sp\u00e1nok prib\u00fadali, ale Hessovi prin\u00e1le\u017e\u00ed prvenstvo. Za tento svoj jedine\u010dn\u00fd a nielen vo fyziol\u00f3gii, ale aj v medic\u00edne nesmierne d\u00f4le\u017eit\u00fd objav z\u00edskal sl\u00e1vu, nieko\u013eko p\u00f4ct, ale hlavne v roku 1949 Nobelovu cenu za fyziol\u00f3giu a medic\u00ednu. Hessa pri\u0165ahovala veda a\u017e do jeho smrti a aj vo vysokom veku tr\u00e1vil mnoho \u010dasu vo svojom laborat\u00f3riu a vykon\u00e1val pokusy. O nie\u010do nesk\u00f4r, ke\u010f si u\u017e\u00edval starobu uprostred po\u010detnej rodiny na brehoch \u0161vaj\u010diarskeho jazera, bol u\u017e zo sp\u00e1nku vytvoren\u00fd samostatn\u00fd vedeck\u00fd obor. Vie sa napr\u00edklad, \u017ee s\u00fa dva typy sp\u00e1nku, tzv. rytmick\u00fd, t. j. hlbok\u00fd, a tzv. paradoxn\u00fd s pohybmi vie\u010dok, pri ktorom sa n\u00e1m sn\u00edvaj\u00fa sny.\nWalter Rudolf Hess mal okolo seba mnoho \u017eiakov, ktor\u00fdm taktie\u017e v\u010fa\u010d\u00edme za nieko\u013eko nov\u00fdch poznatkov o sp\u00e1nku, ktor\u00e9 z\u00edskali na z\u00e1klade Hessov\u00fdch v\u00fdskumov.\nExtern\u00e9 odkazy\nWalter Rudolf Hess na nobelprize.org\nZdroje\nTento \u010dl\u00e1nok je \u010diasto\u010dn\u00fd alebo \u00fapln\u00fd preklad \u010dl\u00e1nku Walter Rudolf Hess na \u010deskej Wikip\u00e9dii.\nz\nd\nu\nNositelia Nobelovej ceny za fyziol\u00f3giu alebo medic\u00ednu\nJohannes Fibiger (1926)\nJulius Wagner-Jauregg (1927)\nCharles Nicolle (1928)\nChristiaan Eijkman / Frederick Gowland Hopkins (1929)\nKarl Landsteiner (1930)\nOtto Warburg (1931)\nCharles Scott Sherrington / Edgar Adrian (1932)\nThomas Morgan (1933)\nGeorge Whipple / George Minot / William Murphy (1934)\nHans Spemann (1935)\nHenry Dale / Otto Loewi (1936)\nAlbert Szent-Gy\u00f6rgyi (1937)\nCorneille Heymans (1938)\nGerhard Domagk (1939)\nHenrik Dam / Edward Doisy (1943)\nJoseph Erlanger / Herbert Gasser (1944)\nAlexander Fleming / Ernst Chain / Howard Florey (1945)\nHermann Muller (1946)\nCarl Cori / Gerty Cori / Bernardo Houssay (1947)\nPaul M\u00fcller (1948)\nWalter Hess / Ant\u00f3nio Egas Moniz (1949)\nEdward Kendall / Tadeus Reichstein / Philip Hench (1950)\n1901 \u2013 1925\n1926 \u2013 1950\n1951 \u2013 1975\n1976 \u2013 2000\n2001 \u2013 2025\nAutoritn\u00e9 \u00fadaje:\nabART: 86079\nGND: 129010634\nISNI: 0000 0001 0997 8169\nLCCN: n80165274\nNK \u010cR: nlk20000088981\nScopus: 7202693623\nVIAF: 91726335\nWorldCat: lccn-n80165274\nZdroj: \u201ehttps://sk.wikipedia.org/w/index.php?title=Walter_Rudolf_Hess&oldid=7461180\u201c\nKateg\u00f3rie:\nNarodenia 17. marca\nNarodenia v 1881\n\u00damrtia 12. augusta\n\u00damrtia v 1973\nOsobnosti z Frauenfeldu\n\u0160vaj\u010diarski fyziol\u00f3govia\nNositelia Nobelovej ceny za fyziol\u00f3giu alebo medic\u00ednu\nSkryt\u00e9 kateg\u00f3rie:\nPort\u00e1l:\u013dudia/Zapojen\u00e9 \u010dl\u00e1nky", "metadata": {"source": "data\\Walter_Rudolf_Hess.txt"}, "type": "Document"}}