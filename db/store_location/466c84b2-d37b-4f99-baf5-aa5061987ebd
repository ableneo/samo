{"lc": 1, "type": "constructor", "id": ["langchain", "schema", "document", "Document"], "kwargs": {"page_content": "Sokol s\u0165ahovav\u00fd\nStupe\u0148 ohrozenia\n(glob\u00e1lne[1], na Slovensku[2])\nVedeck\u00e1 klasifik\u00e1cia\nDom\u00e9na eukaryoty\nR\u00ed\u0161a (regnum) \u017eivo\u010d\u00edchy (Animalia)\nV\u00fdvojov\u00fd stupe\u0148 epitelovce (Eumetazoa)\nSkupina dvojstranovce (Bilateralia)\nV\u00fdvojov\u00e1 vetva druho\u00fastovce (Deuterostomia)\nKme\u0148 (phylum) chord\u00e1ty (Chordata)\nPodkme\u0148 (subphylum) stavovce (Vertebrata)\nNadtrieda (superclassis) \u010de\u013eustnatce (Gnathostomata)\nStupe\u0148 \u0161tvorno\u017ece (Tetrapoda)\nTrieda (classis) vt\u00e1ky (Aves)\nPodtrieda (subclassis) prav\u00e9 vt\u00e1ky (Ornithurae)\nNadrad (superordo) letce (Neognathae)\nRad (ordo) dravce (Falconiformes)\nPodrad (subordo) sokoly (Falcones)\n\u010ce\u013ea\u010f (familia) sokolovit\u00e9 (Falconidae)\nRod (genus) sokol (Falco)\nDruh (species) sokol s\u0165ahovav\u00fd (F. peregrinus)\nVedeck\u00fd n\u00e1zov\nFalco peregrinus\nTunstall, 1771\nMapa roz\u0161\u00edrenia poddruhov sokola s\u0165ahovav\u00e9ho\nVedeck\u00e1 klasifik\u00e1cia preva\u017ene pod\u013ea tohto \u010dl\u00e1nku\nBiologick\u00fd port\u00e1l\nSokol s\u0165ahovav\u00fd[3] (Falco peregrinus) je druh z \u010de\u013eade sokolovit\u00e9. Celosvetovo roz\u0161\u00edren\u00fd druh, na Slovensku hniezdi od 90. rokov 20 \u2013 24 p\u00e1rov.[4] Samica je v\u00fdrazne v\u00e4\u010d\u0161ia ako samec a m\u00f4\u017ee dosahova\u0165 a\u017e ve\u013ekos\u0165 havrana. M\u00e1 dlh\u00e9 \u0161picat\u00e9 kr\u00eddla a kr\u00e1tky chvost, ktor\u00fd sa na konci zu\u017euje. Sfarbenie je charakteristick\u00e9 tmavou \u201emaskou\u201c na bielej tv\u00e1ri. Jeho koris\u0165ou s\u00fa preva\u017ene vt\u00e1ky do ve\u013ekosti ka\u010dky. Druh m\u00e1 mnoho op\u00edsan\u00fdch poddruhov, ale nie v\u0161etky s\u00fa uzn\u00e1van\u00e9. R\u00f4zne pramene uv\u00e1dzaj\u00fa 15 \u2013 17 poddruhov (niektor\u00e9 dokonca a\u017e 19 [4]).\nPod\u013ea Medzin\u00e1rodnej \u00fanie na ochranu pr\u00edrody a pr\u00edrodn\u00fdch zdrojov sokol s\u0165ahovav\u00fd patr\u00ed medzi najmenej ohrozen\u00e9 druhy, celkov\u00e1 popul\u00e1cia je stabiln\u00e1, v Severnej Amerike za posledn\u00fdch 40 rokov \u0161tatisticky v\u00fdznamne nar\u00e1stli stavy a\u017e o 2600%, \u010do znamen\u00e1 o 127% ka\u017ed\u00fdch desa\u0165 rokov. Tieto prieskumy boli vykon\u00e1van\u00e9 na vzorke men\u0161ej ne\u017e polovica tamoj\u0161ej popul\u00e1cie. V Eur\u00f3pe bol zaznamenan\u00fd takisto st\u00fapaj\u00faci trend.[1]\nOpis\nRozp\u00e4tie kr\u00eddel sokola s\u0165ahovav\u00e9ho je 85 \u2013 115 cm, dl\u017eka tela 35 \u2013 50 cm. Samce v\u00e1\u017eia od 500 do 750 g, samice s\u00fa v\u00fdrazne v\u00e4\u010d\u0161ie a v\u00e1\u017eia 910 a\u017e 1500 g. Jednotliv\u00e9 poddruhy sa l\u00ed\u0161ia ve\u013ekos\u0165ou aj sfarben\u00edm. Sokoly \u017eij\u00face severnej\u0161ie s\u00fa v\u00e4\u010d\u0161ie ako poddruhy \u017eij\u00face ju\u017enej\u0161ie. Sfarbenie sokolov je ve\u013emi variabiln\u00e9. \u010c\u00edm severnej\u0161ie sokoly \u017eij\u00fa, t\u00fdm je ich celkov\u00e9 sfarbenie svetlej\u0161ie, naopak v tr\u00f3poch m\u00f4\u017ee by\u0165 sfarbenie hlavy a chrbta a\u017e \u010dierne.\nNa Slovensku \u017eije poddruh sokol s\u0165ahovav\u00fd eurosib\u00edrsky (Falco peregrinus peregrinus). Dospel\u00fd vt\u00e1k m\u00e1 zvrchu tmavo\u0161ed\u00fa a\u017e \u0161edo\u010diernu hlavu, ktor\u00e1 je zospodu biela. \u0160kvrnky na hrdle prech\u00e1dzaj\u00fa do prie\u010dnych vlniek na bruchu. Samice m\u00f4\u017eu ma\u0165 spodok tela hnedast\u00fd. Perie na kr\u00eddlach je \u010diernohned\u00e9, \u0161pi\u010dky kr\u00eddel \u010dierne, chvost \u0161edohned\u00fd s prie\u010dnymi \u0161kvrnami. Chvost m\u00e1 na konci biele lemovanie. Na belav\u00fa tv\u00e1r zasahuje tmav\u00e1 farba z temena a tvor\u00ed n\u00e1padn\u00fa, charakteristick\u00fa \u201emasku\u201c. Svetlej\u0161ia severn\u00e1 popul\u00e1cia m\u00e1 t\u00fato \u201emasku\u201c u\u017e\u0161iu a menej v\u00fdrazn\u00fa. Mlad\u00e9 jedince maj\u00fa chrb\u00e1t sk\u00f4r \u0161edohned\u00fd s belav\u00fdm alebo \u017eltkast\u00fdm lemom pier. Chvost maj\u00fa tmavohned\u00fd so svetl\u00fdmi prie\u010dnymi pruhmi. Spodok tela maj\u00fa v\u00fdrazne \u0161kvrnit\u00fd. Sokol je dravec.\nRoz\u0161\u00edrenie\nSokol s\u0165ahovav\u00fd m\u00e1 celosvetov\u00e9 roz\u0161\u00edrenie. Prirodzene sa nevyskytuje iba v Antarkt\u00edde, \u010dastiach Ju\u017enej Ameriky, na Novom Z\u00e9lande a na Islande. V s\u00fa\u010dasnej dobe je jeho roz\u0161\u00edrenie men\u0161ie, preto\u017ee na mnoh\u00fdch miestach, preva\u017ene v rozvinut\u00fdch industrializovan\u00fdch oblastiach, sokol vyhynul. Ve\u013ek\u00fd podiel na \u00fabytku v\u00fdskytu sokola s\u0165ahovav\u00e9ho malo pou\u017e\u00edvanie pestic\u00eddov, ktor\u00e9 sa cez potravinov\u00fd re\u0165azec dost\u00e1vali do tela dravcov. V\u00e4\u010d\u0161ina t\u00fdchto pr\u00edpravkov (napr. DDT) je dnes zak\u00e1zan\u00e1 a do niektor\u00fdch oblast\u00ed, kde sokol vyhynul, sa pomaly znovu vracia.\nV\u00fdskyt a stav na Slovensku\nSokol s\u0165ahovav\u00fd sa vyskytuje v hor\u00e1ch a\u017e do 1 500 m n. m. Star\u00e9 p\u00e1ry s\u00fa st\u00e1le, mlad\u00e9 sa v septembri s\u0165ahuj\u00fa do juhoz\u00e1padnej Eur\u00f3py.\nOdhadovan\u00fd po\u010det hniezdiacich p\u00e1rov v rokoch 1980 \u2013 1999 bol 1 \u2013 24, zimuj\u00facich jedincov 5 \u2013 10. Po roku 1950 a najm\u00e4 po roku 1960 ve\u013ekos\u0165 popul\u00e1cie i \u00fazemie, na ktorom sa vyskytoval, vykazovali v\u00fdrazn\u00fd pokles o viac ako 50 %. Ve\u013ekos\u0165 popul\u00e1cie aj \u00fazemie, na ktorom sa vyskytoval, vykazovali od 90. rokov mierny n\u00e1rast o 20 do 50 %. Ekosozologick\u00fd status v roku 1995 E \u2013 ohrozen\u00fd druh. V roku 1998 EN: B1, D, EN \u2013 ohrozen\u00fd. V roku 2001 EN - ohrozen\u00fd.[5] Eur\u00f3psky ochran\u00e1rsky status SPEC3 \u2013 druhy, ktor\u00fdch glob\u00e1lne popul\u00e1cie nie s\u00fa koncentrovan\u00e9 v Eur\u00f3pe, ale maj\u00fa tam nevhodn\u00fd ochran\u00e1rsky status. Stupe\u0148 ohrozenia R \u2013 vz\u00e1cny druh.[4]\nOdhadovan\u00fd po\u010det hniezdiacich p\u00e1rov v rokoch 2008 \u2013 2012 bol 50 \u2013 200 p\u00e1rov. Kr\u00e1tkodob\u00fd trend i ve\u013ekos\u0165 \u00fazemia na ktorom hniezdil za posledn\u00fdch 12 rokov (2000 \u2013 2012) aj z poh\u013eadu dlhodob\u00e9ho trendu od roku 1980 (1980 \u2013 2012) boli st\u00fapaj\u00face.[6] V roku 2014 bol preraden\u00fd do kateg\u00f3rie LC* D1 - menej dotknut\u00fd. D\u00f4vodom preradenia do ni\u017e\u0161ej kateg\u00f3rie m\u00f4\u017ee by\u0165 niektor\u00fd z nasleduj\u00facich d\u00f4vodov: zv\u00fd\u0161enie po\u010dtu rozmno\u017euj\u00facich sa jedincov, rast\u00faci trend popul\u00e1cie, zv\u00e4\u010d\u0161ovanie are\u00e1lu alebo aj mo\u017enosti pozit\u00edvneho ovplyvnenia popul\u00e1ci\u00ed z okolit\u00fdch kraj\u00edn.[2][7][8]", "metadata": {"source": "data\\Sokol_s\u0165ahovav\u00fd.txt"}, "type": "Document"}}