Pinky
pinka obyčajná
Vedecká klasifikácia
Doména eukaryoty
Ríša (regnum) živočíchy (Animalia)
Vývojový stupeň epitelovce (Eumetazoa)
Skupina dvojstranovce (Bilateralia)
Kmeň (phylum) chordáty (Chordata)
Podkmeň (subphylum) stavovce (Vertebrata)
Trieda (classis) vtáky (Aves)
Podtrieda (subclassis) pravé vtáky (Ornithurae)
Nadrad (superordo) letce (Neognathae)
Rad (ordo) vrabcotvaré (Passeriformes)
Čeľaď (familia) pinkovité (Fringillidae)
Podčeľaď (subfamilia) pinkorodé (Fringillinae)
Rod (genus) pinka (Fringilla)
Vedecký názov
Fringilla
Linnaeus, 1758
Vedecká klasifikácia prevažne podľa tohto článku
Biologický portál
Pinka alebo zastarano pinkava (lat. Fringilla) je rod zrnožravých vtákov z čeľade pinkovitých. Je to jediný rod podčeľade pinkorodé (Fringillinae).
Od príbuznej podčeľade Carduelinae sa líši tým, že mláďatá nekŕmi semenami rastlín, ale skôr hmyzom. Žije vo všetkých typoch lesov. Stavia si miskovité hniezdo na stromoch a kroch nízko nad zemou. Má krátky zobák kužeľovitého tvaru, ktorým drví rôzne semená.
Druhy
Sú známe iba tri druhy piniek:
pinka obyčajná/pinka lesná (Fringilla coelebs)
pinka modrá (Fringilla teydea) – na Kanárskych ostrovoch
pinka severská/pinka ikavá/ikavec severný/ikavec (Fringilla montifringilla) – drobný vtáčik žijúci v severských štátoch
Pinka obyčajná
Je jedným z najrozšírenejších vtákov v Európe aj u nás. Je to sťahovavý vták, iba staré samčeky prezimujú v blízkosti ľudí. Samička vyberá miesto na hniezdenie dvakrát ročne, hniezdo stavia z machu, korienkov a peria, ktoré spája pavučinami. Bezpečnosť hniezda zaisťuje maskovaním lišajníkom a kôrou. Znáša 4 – 6 sivohnedých, bledomodrých či červenohnedých vajíčok, z ktorých sa za 12 až 13 dní vyliahnu mláďatá. Pinka obyčajná (Fringilla coelebs), patrí medzi najpočetnejšie vtáky Európy. Samec má na krídlach výrazný biely pás, sivomodrý vrch hlavy a záhlavie. V lete sa živí najmä húsenicami, ktoré oberá z listov. Okrem toho požiera semená, výhonky a plody. V kŕmidlách obľubuje najmä slnečnicové semená. Základ spevu majú mladé vtáky vrodený, pod vplyvom ostatných spievajúcich piniek ho však postupne zdokonaľujú a menia.
Hlas
Typický hlas pinky lesnej:
Iné projekty
Commons
Wikidruhy
Commons ponúka multimediálne súbory na tému Pinka (pinkovité)
Wikidruhy ponúkajú informácie na tému Pinka (pinkovité)
Referencie
Tento článok je čiastočný alebo úplný preklad článku na českej Wikipédii.
Zdroj: „https://sk.wikipedia.org/w/index.php?title=Pinka_(pinkovité)&oldid=6988391“
Kategória:
Pinkovité
Skryté kategórie:
Portál:Biológia/Zapojené články
Údržba:Chybné volania šablóny Preklad
Dátum a čas poslednej úpravy tejto stránky: 25. február 2020, 09:57.