Bentické foraminifery - snímka z elektrónového mikroskopu.
Mikrofosílie sú fosílie do veľkosti 1 mm (niekedy aj väčšie), vo všeobecnosti tie skameneliny, ktorých identifikačné znaky sa nedajú pozorovať a študovať voľným okom, ale na ich identifikáciu je potrebný mikroskop (či už optický, alebo elektrónový). Sú charakteristickým poznávacím znakom všetkých biostratigrafických stupňov, od prekambria až po holocén. Najčastejšie sa nachádzajú v morských sedimentoch, no vyskytujú sa aj v sladkovodných (tečúcich aj stojatých) vodách, ako aj v suchozemských sedimentoch.
Vo všeobecnosti sa každá fosília živočíšneho alebo rastlinného druhu môže nachádzať ako mikrofosília, ale najčastejšie ide o dierkavce, mrežovce, hubky, riasy, prípadne peľové zrnká a semená rastlín v palynologickom výskume.
Mikrofosílie sú používané ako indexové fosílie pre biostratigrafické členenie vďaka ich globálnemu rozšíreniu, ako aj rýchlemu objaveniu, prípadne vymiznutiu jednotlivých druhov v určitej dobe. Ich výskyt pomáha aj pri rekoštrukcii klímy v minulosti Zeme (paleoklimatológia).
Pozri aj
Fosília
Mikropaleontológia
Paleobotanika
Portál vedy o Zemi
Zdroj: „https://sk.wikipedia.org/w/index.php?title=Mikrofosília&oldid=7729797“
Kategórie:
Mikropaleontológia
Skameneliny
Skryté kategórie:
Portál:Vedy o Zemi/Zapojené články
Wikipédia:Články priamo volajúce šablónu Portál
Dátum a čas poslednej úpravy tejto stránky: 1. november 2023, 07:44.