Zebra stepná
Stupeň ohrozenia
Vedecká klasifikácia
Doména eukaryoty
Ríša (regnum) živočíchy (Animalia)
Vývojový stupeň epitelovce (Eumetazoa)
Skupina dvojstranovce (Bilateralia)
Vývojová vetva druhoústovce (Dueterostomia)
Kmeň (phylum) chordáty (Chordata)
Podkmeň (subphylum) stavovce (Vertebrata)
Nadtrieda (superclassis) čeľustnatce (Gnathostomata)
Stupeň štvornožce (Tetrapoda)
Trieda (classis) cicavce (Mammalia)
Podtrieda (subclassis) živorodé (Theria)
Nadrad (superordo) placentovce (Eutheria)
Rad (ordo) nepárnokopytníky (Perissodactyla)
Čeľaď (familia) koňovité (Equidae)
Rod (genus) zebra (Equus)
Druh (species) zebra stepná (Equus quagga)
Vedecký názov
Equus quagga
Rozšírenie zebry stepnej.
minulosť
súčasnosť
Vedecká klasifikácia prevažne podľa tohto článku
Biologický portál
Zebra kvaga (lat. Equus quagga) je druh z rodu zebra. V niektorých systémoch je identický s podrodom kvaga (Quagga), v iných sa zaraďuje ako jeden z druhov podrodu zebra (Hippotigris).
Systematika
V starších systémoch sú namiesto zebry kvagy (presne) 2 samostatné druhy :
zebra stepná alebo zebra Burchellova v širšom zmysle (Equus burchellii) – t. j. všetky riadky v nižšie uvedenom zozname okrem posledného
† zebra kvaga v užšom zmysle (Equus quagga v užšom zmysle) – t. j. posledný riadok v nižšie uvedenom zozname
Ojedinele sa však aj zebra kvaga v užšom zmysle zaraďovala ako súčasť zebry stepnej, čiže zebra kvaga a zebra stepná boli úplné synonymá.
Aktuálny systém (s poznámkami o staršom systéme):
zebra kvaga (Equus guagga):
†zebra Burchellova v užšom zmysle (Equus quagga burchellii, synonymá: Equus burchellii burchellii, (?)Equus kaufmanni) - vrátane taxónu (?)Equus burchellii wahlbergi považovaného niekedy za samostatný poddruh
zebra damarská (Equus quagga antiquorum, synonymá: Equus burchellii antiquorum, (?)Equus kaokensis, Hippotigris antiquorum, Hippotigris isabellinus) - zaraďovaná aj ako súčasť poddruhuz Equus quagga burchellii
zebra Chapmannova/zebra kvaga ňaskomozambická (Equus quagga chapmanni, synonymá: Equus burchellii chapmanni, Equus burchellii transvaalensis, Equus burchellii selousis) - zaraďovaný aj ako súčasť poddruhu Equus quagga burchellii
zebra Böhmova/zebra kvaga tanganická (Equus quagga boehmi, synonymá: Equus burchellii boehmi, Hippotigris chapmanni jallae, Hippotigris muansae, Equus guagga var. goldfinchi) - vrátane taxónov: (1) Equus quagga cunnighamei, (2) Equus quagga isabella, (3) zebra kvaga kenská (Equus burchellii granti) a (4) najnovšie aj Equus quagga zambeziensis/zambesiansis, považovaných občas za samostatné druhy
Equus quagga borensis (synonymum: Equus burchellii borensis) - zaraďovaná aj ako súčasť poddruhu Equus quagga boehmi
zebra rodézska/zebra kvaga rodézska (Equus quagga crawshayi, synonymá: Equus burchellii crawshay, Equus burchellii crawshaii, Equus burchellii/quagga foai, Equus annectens)
† zebra kvaga v užšom zmysle (Equus quagga quagga, synonymá: Equus quagga v užšom zmysle, zriedkavo: Equus burchellii quagga)
Znaky zebry stepnej
Hmotnosť: 220 – 330 kg
Dĺžka tela: 210 – 250 cm
Výška v kohútiku: 120 – 140 cm
Chvost: 43 – 57 cm
Je charakteristický bielo-čiernym pruhovaním („zebrovanie“). Zebra stepná je typickým obyvateľom saván.
Stavbou tela sa zebry podobajú primitívnym druhom koní. Majú kratšie nohy a väčšiu hlavu a nie sú tak dobrými šprintérmi ako ušľachtilé plemená domácich koní. Môžu bežať rýchlosťou až 55 km/h, ale sú vytrvalejšími bežcami ako kone.
Výskyt zebry stepnej
Areál jej rozšírenia pokrýva štvrtinu Afriky. Žije na savanách od Kene a Ugandy až po ústie rieky Limpopo vo východnej Afrike a odtiaľ na západ až do Namíbie a Angoly.
Na obrázku vpravo je červeným výskyt Zebier a zeleným zaznačený výskyt Zebier stepných
Potrava zebry stepnej
Najmä listy alebo kôra.
Etológia zebry stepnej
Zebry žijú v rodinách s presne uzákonenou sociálnou štruktúrou. Na bohatých pastvinách a pri putovaní za potravou sa však združujú do obrovských stád. Jednotlivé rodiny zostávajú aj v týchto stádach pohromade. Ich zvrchovaným pánom je najsilnejší žrebec, ktorý vždy včas zbadá blížiaceho sa soka a bezpečne spozoruje každú kobylu, ktorá by chcela z čriedy ujsť. Úlohu strážcu pred skutočným nepriateľom má však niektorá skúsená kobyla. Ona rozhoduje o tom, či je potrebné dať sa na útek, ona určuje aj smer úniku.
Iné projekty
Commons
Wikidruhy
Commons ponúka multimediálne súbory na tému Zebra kvaga (v širšom zmysle)
Wikidruhy ponúkajú informácie na tému Zebra kvaga (v širšom zmysle)
Zdroj: „https://sk.wikipedia.org/w/index.php?title=Zebra_kvaga_(v_širšom_zmysle)&oldid=7319207“
Kategórie:
Koňovité
Takmer ohrozené druhy
Skrytá kategória:
Portál:Biológia/Zapojené články
Dátum a čas poslednej úpravy tejto stránky: 13. február 2022, 22:15.