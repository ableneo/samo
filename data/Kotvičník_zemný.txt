Kotvičník zemný
Kvet
Stupeň ohrozenia
[1]
Vedecká klasifikácia
Doména eukaryoty
Ríša (regnum) rastliny (Vegetabilia)
Podríša (subregnum) zelené (Viridiplantae, Chlorobionta)
Vývojová línia cievnaté (Tracheophyta)
Vývojová vetva semenné (Spermatophyta)
Skupina krytosemenné (Angiospermae)
Oddelenie magnóliorasty (Magnoliophyta)
Nadtrieda (superclassis) dvojklíčnolistové (Dicotyledonopsida)
Trieda (classis) rosidy (Rosopsida)
Rad (ordo) Zygophyllales
Čeľaď (familia) jarmovcovité (Zygophyllaceae)
Rod (genus) Tribulus
Druh (species) kotvičník zemný (Tribulus terrestris)
Vedecký názov
Tribulus terrestris
Linnaeus
Vedecká klasifikácia prevažne podľa tohto článku
Biologický portál
Kotvičník zemný (Tribulus terrestris L.) je jednoročná poliehavá bylina z čeľade jarmovcovité (Zygophyllaceae), ktorá sa často používa v lekárstve alebo v doplnkoch výživy u športovcov.
Tribulus terrestris sa využíval už v tradičnej starovekej gréckej, čínskej aj indickej medicíne (ajurvéda) ako liek proti neplodnosti, impotencii a erektilnej dysfunkcii. Používal sa aj na zvýšenie libida. Výťažok z rastliny je v nekonvenčnej medicíne západných krajín populárny od 80. rokov 20. storočia. Používa sa na zvýšenie hladiny testosterónu v krvi, zvýšenie libida a ako adaptogén pre fyzicky aktívnych mužov.[2]
Etymológia
Pôvod názvu rastliny treba hľadať v gréckom slove τρίβολος[3] (po slovensky: Kotvica plávajúca), ktoré sa do latinčiny prekladá ako "tribulos". Latinské slovo tribulus sa používalo pôvodne na označenie špicatej zbrane, no v klasickom Grécku sa toto slovo používalo už ako názov Kotvičníka zemného.
Pôvod a výskyt
Rastlina pochádza pravdepodobne z piesočnatých morských pobreží Číny a Japonska. Ide o invazívny druh, ktorý sa postupne rozšíril aj do Európy, Ázie, Ameriky, Afriky a Austrálie. Kotvičník poznajú aj obyvatelia Indie, či Srí Lanky. V zahraničí sa pestuje kvôli svojim liečivým účinkom. Známy je pod názvom goat´s head, devil´s-thorn, burra gokharu či bindii.
Opis
Tribulus terrestris – Kotvičník zemný
Byľ: málo rozvetvená, dĺžka: 10 až 60 cm
Listy: krátke stopkovité, elipsový alebo kopijovitý tvar
Kvet: päťpočetný kvet žltej farby
Plod: suchý plod sa skladá z pätice rozložených, bradavičnatých a tvrdých plodov, po jeho bokoch sa nachádzajú špicaté pichliače
Semená: svetlo hnedá farba, vajcovitý tvar
Výskyt
Kotvičník je rozšírený v Európe, Ázii, Afrike aj Austrálii. Pochádza pravdepodobne z piesočných morských pobreží Číny a Japonska. Typické miesto výskytu kotvičníka sú suché miesta, stepi, polopúšte. Darí sa mu aj na prímorských pieskoch, pasienkoch, popri cestách aj v záhradách.
Účinky
Zbiera sa ako liečivá rastlina veľmi širokého použitia a je známy svojimi blahodarnými účinkami.
Hlavné účinky kotvičníka:
Pomáha pri problémoch s rôznymi zápalmi a močovými cestami
Zlepšuje hormonálnu rovnováhu organizmu
Znižuje hladinu cholesterolu
Zmierňuje návaly tepla a upravuje tlak krvi[4]
Referencie
↑ IUCN Red list 2019.08. Prístup 04. október 2022
↑ "POKRYWKA, Andrzej, Zbigniew OBMIŃSKI, Jadwiga MALCZEWSKA-LENCZOWSKA, Zbigniew FIJATEK, Ewa TUREK-LEPA a Ryszard GRUCZA. Insights into Supplements with Tribulus Terrestris used by Athletes. Journal of Human Kinetics. 2014-01-8, 41(1): -. DOI: 10.2478/hukin-2014-0037. ISSN 1899-7562" [online]. [Cit. 2017-11-15]. Dostupné online. Archivované 2017-11-15 z originálu.
↑ "Charlton T. Lewis, Charles Short, A Latin Dictionary"
↑ Kotvičník zemný (Tribulus terrestris) – vedľajšie účinky a skúsenosti | Zdravina.sk [online]. zdravina.sk, [cit. 2018-06-14]. Dostupné online.
Iné projekty
Commons
Wikidruhy
Commons ponúka multimediálne súbory na tému Kotvičník zemný
Wikidruhy ponúkajú informácie na tému Kotvičník zemný
Zdroj
VALÍČEK, Pavel; KOKOŠKA, Ladislav; HOLUBOVÁ, Kamila. Léčivé rostliny třetího tisíciletí. Benešov : Start, 2001. 175 s. ISBN 80-86231-14-3.
Zdroj: „https://sk.wikipedia.org/w/index.php?title=Kotvičník_zemný&oldid=7714844“
Kategórie:
Jarmovcovité
Invázne rastliny
Liečivé rastliny
Zákonom chránené rastliny na Slovensku
Najmenej ohrozené druhy
Skrytá kategória:
Portál:Biológia/Zapojené články
Dátum a čas poslednej úpravy tejto stránky: 17. október 2023, 06:05.