Ploskochvost užovkový
Stupeň ohrozenia
Vedecká klasifikácia
Doména eukaryoty
Ríša (regnum) živočíchy (Animalia)
Vývojový stupeň epitelovce (Eumetazoa)
Skupina dvojstranovce (Bilateralia)
Vývojová vetva druhoústovce (Dueterostomia)
Kmeň (phylum) chordáty (Chordata)
Podkmeň (subphylum) stavovce (Vertebrata)
Nadtrieda (superclassis) čeľustnatce (Gnathostomata)
Trieda (classis) plazy (Reptilia)
Rad (ordo) jašterotvaré (Squamata)
Podrad (subordo) hady (Serpentes)
Nadčeľaď (superfamilia) Colubroidea
Čeľaď (familia) koralovcovité (Elapidae)
Podčeľaď (subfamilia) Elapinae
Rod (genus) Laticauda
Druh (species) ploskochvost užovkový (
Laticauda colubrina)
Vedecký názov
Laticauda colubrina
Schneider, 1799
Synonymá
Hydrus colubrinus Schneider, 1799
Platurus colubrinus Girard, 1858
Vedecká klasifikácia prevažne podľa tohto článku
Biologický portál
Ploskochvost užovkový alebo ploskochvost užovkovitý (lat. Laticauda colubrina) je jedovatý morský had z čeľade koralovcovitých. Je to najrozšírenejší druh zo 4 ploskochvostov, ktoré sa rozmnožujú na súši.
Opis
Ploskochvost užovkový je svetlomodrej farby s charakteristickými tmavomodrými prstencami okolo tela. Typické su preň žlté pery. Na bruchu majú ploskochvosty na rozdiel od mornárov väčšie šupiny, ktoré im zlepšujú pohyb po pevnine. Dorastá do dĺžky 1 až 3 metrov a váži do 5 kilogramov. Je jedným zo 40 druhov, ktoré majú pádlovito sploštený chvost a žijú a živia sa v mori.
Výskyt
Tento druh žije prevažne v južnej a juhovýchodnej Ázii a to vo východnej časti Indického oceánu a na juhozápade Pacifiku. Obýva pobrežné vody, mangrovové močiare, ústia riek a koralové útesy.
Správanie
Nie je agresívny. Je prudko jedovatý, ako všetky morské hady, ale pre človeka nie je nebezpečný, lebo nehryzie a to dokonca ani pri manipulácii.
Potrava
V plytkej vode sa živí rybami, hlavne úhormi. Korisť loví pomocou silného jedu.
Rozmnožovanie
Tento morský had a jeho blízki príbuzní na rozdiel od väčšiny ploskochvostov, ktoré trávia celý život v mori a rodia živé mláďatá, vychádza v období rozmnožovania na súš a kladie vajcia pod napadané lístie. Znáša až 20 vajec. Po vyliahnutí sa mláďatá zdržiavajú v plytkej vode, časom sa po pobreží roztratia do mora.
Galéria
Detail hlavy.
Ploskochvost užovkový vo Wakatobi, Indonézia.
Iné projekty
Commons
Wikidruhy
Commons ponúka multimediálne súbory na tému Ploskochvost užovkový
Wikidruhy ponúkajú informácie na tému Ploskochvost užovkový
Zdroje
BURNIE, David; KOVÁČ, Vladimír, a kol. Zviera: Obrazová encyklopédia živočíšnej ríše. Bratislava : Ikar, 2002. ISBN 80-551-0375-5.
DORLING KINDERSLEY, Dorling Kindersley Publishing Staff; BOHUŠ, Mirko, a kol. Oceán: Odkrývanie tajomstiev poslednej divočiny sveta. Bratislava : Ikar, 2007. ISBN 978-80-551-1443-9. S. 512.
Zdroj: „https://sk.wikipedia.org/w/index.php?title=Ploskochvost_užovkový&oldid=6988565“
Kategórie:
Koralovcovité
Najmenej ohrozené druhy
Skrytá kategória:
Portál:Biológia/Zapojené články
Dátum a čas poslednej úpravy tejto stránky: 25. február 2020, 11:58.