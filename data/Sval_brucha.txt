Svaly brucha alebo brušné svaly (musculi abdominis) sú skupina svalov zahŕňajúca priečne pruhované svaly brušnej steny.
V súvislosti s tým, že brušné svaly stratili svoju lokomočnu funkciu, zaniká aj ich pôvodná segmentácia.
Rozlišujeme tri skupiny svalov:
ventrálna skupina:
priamy sval brucha (musculum rectus abdominis)
pyramídový sval (musculus pyramidalis) je rudimentárny nekonštantný sval pred kaudálnym úponom priameho svalu brucha
laterálna skupina:
vonkajší šikmý sval brucha (musculus obliquus externus abdominis)
vnútorný šikmý sval brucha (musculus obliquus internus abdominis)
priečny sval brucha (musculus transversus abdominis)
dorzálna skupina:
musculi intertransversarii laterales lumborum vypĺňajú priestory medzi processus costarii driekových stavcov. Je ich 6 párov a vykonávajú úklon chrbtice.
štvorcový driekový sval (musculus quadratus lumborum) je plochý sval napnútý medzi 12. rebrom a crista iliaca. Tvorí veľkú časť dorzálnej brušnej steny. Spôsobuje úklon chrbtice a fixuje 12. rebro, čím pomáha pri výdychu.
Funkciou brušných svalov je predovšetkým vytvárať brušný lis. okrem toho tieto svaly podopierajú vnútornosti a pomáhajú pri výdychu. Pri súčasnom sťahu vyvolávajú predklon, pri jednostrannej kontrakcii vyvolávajú úklon na svoju stranu, prípadne rotáciu trupu.
Zdroj: „https://sk.wikipedia.org/w/index.php?title=Sval_brucha&oldid=6717448“
Kategória:
Svaly
Dátum a čas poslednej úpravy tejto stránky: 28. august 2018, 13:46.