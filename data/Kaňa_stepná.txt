Kaňa stepná
Stupeň ohrozenia
(globálne[1])
Vedecká klasifikácia
Doména eukaryoty
Ríša (regnum) živočíchy (Animalia)
Vývojový stupeň epitelovce (Eumetazoa)
Skupina dvojstranovce (Bilateralia)
Vývojová vetva druhoústovce (Dueterostomia)
Kmeň (phylum) chordáty (Chordata)
Podkmeň (subphylum) stavovce (Vertebrata)
Nadtrieda (superclassis) čeľustnatce (Gnathostomata)
Stupeň štvornožce (Tetrapoda)
Trieda (classis) vtáky (Aves)
Podtrieda (subclassis) pravé vtáky (Ornithurae)
Nadrad (superordo) letce (Neognathae)
Rad (ordo) sokolotvaré (Falconiformes)
Podrad (subordo) sokoly (Falcones)
Čeľaď (familia) jastrabovité (Accipitridae)
Rod (genus) kaňa (Circus)
Druh (species) kaňa stepná (C. macrourus)
Vedecký názov
Circus macrourus
Gmelin, S. G., 1770
Synonymá
kaňa východná
Mapa rozšírenia kane stepnej
Hniezdiaca, výskyt v letnom období
Migrujúca
Nehniezdiaca
Vedecká klasifikácia prevažne podľa tohto článku
Biologický portál
Kaňa stepná alebo kaňa východná[2] (Circus macrourus) je dravý vták z čeľade jastrabovité (Accipitridae). Obýva centrálnu palearktídu od juhovýchodnej Európy až po Bajkalské jazero.
Podľa Medzinárodnej únie na ochranu prírody a prírodných zdrojov kaňa stepná patrí medzi takmer ohrozené druhy, trend celkovej populácie je klesajúci. Európska populácia tvorí približne 40% celosvetovej, prekonala veľkú stratu 30% stavu v rokoch 1970 – 1990 s pokračujúcim poklesom v rokoch 1990 – 2000 rýchlosťou 30% za obdobie troch generácií (18 rokov) a s aktuálnym konštatovaním že trend je neznámy. Podstatná časť populácie sa nachádza v južnom Rusku a v Kazachstane. Výsledky prieskumov v severnom Kazachstane v Kostanajskej oblasti z rokov 1997 – 2004 poukazujú na populáciu 1500 – 2000 párov s kolísavým trendom a s hniezdnou hustotou 9,4 – 25 párov na 100 km2. Z južného Kazachastanu existujú len neoficiálne tvrdenia že je lokálne hojný. Iný výskum z Ázie nie je známy. Druh má kočovnú povahu a kolísavé stavy sťažujú stanovenie stupňa ohrozenia. Kým nebudú k dispozícii ďalšie práce, kaňa stepná je považovaná za druh s pomerne rýchlo klesajúcim trendom.[1]
Výskyt a stav na Slovensku
Na území Slovenska sa do roku 1999 zaznamenávala nepravidelne až vzácne počas obdobia migrácie.[3] V období 1980 - 1999 bola zistená tri krát na východnom Slovensku a raz na západnom Slovensku.[3] Po roku 2000 možno konštatovať, že sa pravidelne v menších počtoch vyskytuje počas jarnej i jesennej migrácie.[4] V zozname vzácnych ornitologických pozorovaní podliehajúcich hláseniu Faunistickej komisii je 24 záznamov.[5] V zozname vzácnych a zriedkavých druhov vtákov databázového systému Birding Slovakia existuje 36 údajov a je vedená ako vzácny transmigrant.[6]
Ekosozologický status v roku 1995 Im - nezaradený migrant, resp. nehniezdič. V roku 1998 žiadny. Európsky ochranársky status SPEC3 - druhy, ktorých globálne populácie nie sú koncentrované v Európe, ale majú tam nevhodný ochranársky status. Stupeň ohrozenia E - ohrozený druh.[3]
Galéria
Samec
Samec
Samica
Vajce
Mláďatá
Referencie
↑ a b IUCN Red list 2020.2. Prístup 22. októbra 2020
↑ KOVALIK, Peter, et al. Slovenské mená vtákov sveta [online]. Bratislava: SOS/BirdLife Slovensko, 2010, rev. 2016-10-23, [cit. 2016-11-04]. Dostupné online.
↑ a b c DANKO, Štefan; DAROLOVÁ, Alžbeta; KRIŠTÍN, Anton, et al. Rozšírenie vtákov na Slovensku. Bratislava : Veda, 2002. Autor druhu Štefan Danko. ISBN 80-224-0714-3. Kapitola Kaňa stepná, s. 182.
↑ KVETKO, Richard; & FK SOS/BIRDLIFE SLOVENSKO. 18. správa Faunistickej komisie Slovenskej ornitologickej spoločnosti/BirdLife Slovensko / The 18th report of the Rarities Committee of the Slovak Ornithological Society/BirdLife Slovakia. Tichodroma, roč. 30, čís. 2018, s. 80 - 87. Dostupné online [cit. 2019-03-12].
↑ Zoznam vzácnych ornitologických pozorovaní podliehajúcich hláseniu Faunistickej komisii, databázový systém Aves-Symfony [online]. Bratislava: SOS/BirdLife Slovensko, [cit. 2019-03-13]. Dostupné online. [nefunkčný odkaz]
↑ Zoznam pozorovaní vzácnych a zriedkavých druhov vtákov, databázový systém Birding Slovakia [online]. [Cit. 2016-11-04]. Dostupné online.
Iné projekty
Commons
Wikidruhy
Commons ponúka multimediálne súbory na tému Kaňa stepná
Wikidruhy ponúkajú informácie na tému Kaňa stepná
Externé odkazy
Hlas kane stepnej na xeno-canto zoznam nahrávok bez mapy (rýchlejšie) alebo zoznam nahrávok s mapou. (po anglicky)
Videá, fotografie a nahrávky zvukov o Circus macrourus na stránke eBird - Cornell Lab of Ornithology - Macaulay Library a podrobné informácie o Circus macrourus na stránke Birds of the World - Cornell Lab of Ornithology (v roku 2020 došlo k spojeniu s obsahom HBW online aj IBC, kompletný obsah je prístupný po registrácii)
Tento článok týkajúci sa ornitológie je zatiaľ „výhonok“. Pomôž Wikipédii tým, že ho doplníš a rozšíriš.
Zdroj: „https://sk.wikipedia.org/w/index.php?title=Kaňa_stepná&oldid=7713948“
Kategórie:
Ornitologické výhonky
Jastrabovité
Vtáky na Slovensku
Takmer ohrozené druhy
Skryté kategórie:
Wikipédia:Články s nefunkčnými odkazmi
Portál:Biológia/Zapojené články
Dátum a čas poslednej úpravy tejto stránky: 17. október 2023, 02:27.