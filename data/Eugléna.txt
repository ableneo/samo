O iných významoch výrazu eugléna pozri červenoočko.
Eugléna
Vedecká klasifikácia
Doména eukaryoty
Ríša (regnum) prvoky (Protozoa)
Kmeň (phylum) červenoočká (Euglenophyta)
Trieda (classis) ? (Euglenoidea)
Rad (ordo) ? (Euglenales)
Čeľaď (familia) ? (Euglenaceae)
Rod (genus) eugléna (Euglena)
Synonymá
červenoočko
Vedecká klasifikácia prevažne podľa tohto článku
Biologický portál
Eugléna[1] alebo červenoočko[1] (lat. Euglena) je rod riasy z radu Euglenales. Sú to pohyblivé prvoky schopné fotosyntézy žijúce v sladkých, často zároveň znečistených vodách.
Telo tvorí jediná bunka väčšinou vretenovitého tvaru s premenlivým povrchom. Fotosyntéza prebieha v chloroplastoch, ktoré môžu mať v závislosti od druhu rôzny tvar: diskovitý (Euglena variabilis), laločnatý (eugléna štíhla/červenoočko štíhle - Euglena gracilis) alebo hviezdicovitý (eugléna zelená/červenoočko zelené[1] - Euglena viridis).
Väčšina druhov rodu eugléna sa vyskytuje ako planktón v eutrofných nádržiach alebo vo vlhkej pôde. Obývajú najmä malé nádrže so stojatou vodou, zhromažďujú sa najčastejšie pri dne, ale často prestupujú celý vodný stĺpec. Pritom nezriedka vyvolávajú vegetačné zafarbenie vody alebo neustonickú blanku zo svojich palmeloidných štádií. Častejšie sa vyskytujú v neutrálnej alebo slabo zásaditej vode s množstvom organických látok. Masový rozvoj dosahujú vo vodách polysaprobných alebo alfamezosaprobných, ale v malom množstve sa môžu vyskytovať aj v pomerne čistých vodách.
Molekulárna biológia rozdeľuje tento rozsiahly rod na 4 menšie rody.[2]
Referencie
↑ a b c MARHOLD, K. et al. Zoznam nižších a vyšších rastlín Slovenska 1998
↑ http://biomach.wz.cz/dwld_rasy.pdf[nefunkčný odkaz]
Iné projekty
Commons
Wikidruhy
Commons ponúka multimediálne súbory na tému Eugléna
Wikidruhy ponúkajú informácie na tému Eugléna
Zdroj: „https://sk.wikipedia.org/w/index.php?title=Eugléna&oldid=7703126“
Kategórie:
Červenoočká
Planktón
Skryté kategórie:
Wikipédia:Články s nefunkčnými odkazmi
Portál:Biológia/Zapojené články
Dátum a čas poslednej úpravy tejto stránky: 14. október 2023, 19:58.