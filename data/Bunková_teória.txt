Matthias Jakob Schleiden (1804–1881)
Theodor Schwann (1810–1882)
Bunková teória je vedecká teória, ktorá je jedným zo základných kameňov biológie. Rozvoj tejto teórie bol umožnený vďaka pokrokom v mikroskopii. Odkazuje sa na myšlienku, že bunky sú základnou jednotkou štruktúry každej živej bytosti. Hovorí, že nové bunky sú tvorené inými existujúcimi bunkami a že bunka je základnou jednotkou štruktúry, funkcie a organizácie vo všetkých živých organizmoch
Podľa bunkovej teórie:
základom každého organizmu rastlín a živočíchov je bunka, ktorá je nositeľom všetkých životných funkcií
každá bunka vzniká len delením z už existujúcej materskej bunky (Omnis cellula e cellula - Každá bunka z bunky)
Každá bunka má cytoplazmu a jadro aspoň v jednom vývinovom štádiu života
História
Bunkovú teóriu formulovali v roku 1838 nezávisle od seba nemecký botanik Matthias Jakob Schleiden, objaviteľ jadierka a nemecký zoológ Theodor Schwann. Obidvaja prírodovedci tak dali vedecký základ rozvoju cytológie.
Zdroj: „https://sk.wikipedia.org/w/index.php?title=Bunková_teória&oldid=7448508“
Kategórie:
Cytológia
Biologické teórie
Dátum a čas poslednej úpravy tejto stránky: 8. október 2022, 17:44.