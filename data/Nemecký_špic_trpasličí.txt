Nemecký špic trpasličí
Krajina pôvodu Nemecko
FCI kód 4/97
Štandardy AKC, ANKC, FCI
Výška 20-25 cm (suky)
23-28 cm (psy)
Hmotnosť 1.4 - 3.2 kg
Pôvodné určenie rodinný pes, spoločník
Terajšie určenie rodinný pes, spoločník
Názov v krajine pôvodu Zwergspitz (`Dwarf` Spitz)
Synonymá Pomeranian (Pom)
Zaužívaná skratka NS
Zoznam psích plemien
Psí portál
Nemecký špic trpasličí alebo Pomerianský špic (Pomeranian) je variant nemeckého špica. Plemeno pochádza z oblasti Pomoranska v západnej Európe medzi dnešným východným Nemeckom a severným Poľskom.
Vzhľad
S priemernou hmotnosťou 1.4 - 3.2 kg je podľa štandardov AKC trpasličí špic najmenším zo severných plemien.
Hlava trpasličieho špica má klinovitý tvar, ktorý mu dodáva mierne líščí vzhľad. Uši sú malé a vysoko položené. Chvost je charakteristický pre toto plemeno, mal by byť zahnutý ponad chrbát, hladký a zdvihnutý. Po narodení chvost nie je rozprestretý a môže trvať niekoľko mesiacov, kým dorastie ponad chrbát a srsť sa rozprestrie. Pod srsťou je trpasličí špic malý ale svalnatý pes, vzhľadom podobný plemenu Čivava. Po kúpaní sa mokrý trpasličí špic dá ľahko pomýliť s čivavou.
Srsť a farba
Trpasličí špic má srsť zloženú z dvoch druhov: podsady a krycej srsti. Prvá je mäkká, hustá a páperovitá, druhá je dlhá, rovná a drsná. Podsada sa vymieňa u psov raz do roka a u súk počas hárania, po vrhu a počas stresového obdobia.
Farba srsti u tohto plemena kolíše. Podľa AKC je trinásť štandardných farebných kombinácií tohto plemena: čierna, čierno-hnedá, modrá, modro-hnedá, čokoládová, čokoládovo-hnedá, krémová, krémovo-sobolia, oranžová, oranžovo-sobolia, červená, červeno-sobolia a sobolia. AKC tiež rozlišuje päť alternatívnych farieb: bobria, strakatá, čokoládovo-sobolia, biela a vlko-sobolia. Stopy jednej alebo viacerých farieb na bielej podsade sa označujú ako rôznofarebnosť.
Iné projekty
Commons
Commons ponúka multimediálne súbory na tému Nemecký špic trpasličí
Kynologický portál
Tento článok týkajúci sa psov je zatiaľ „výhonok“. Pomôž Wikipédii tým, že ho doplníš a rozšíriš.
Zdroj: „https://sk.wikipedia.org/w/index.php?title=Nemecký_špic_trpasličí&oldid=7742287“
Kategórie:
Psie výhonky
Špice a pôvodné plemená
Plemená psov z Nemecka
Skryté kategórie:
Portál:Pes/Zapojené články
Wikipédia:Články priamo volajúce šablónu Portál
Dátum a čas poslednej úpravy tejto stránky: 21. november 2023, 15:21.