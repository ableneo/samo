Sbírame motýly je populárna entomologická práca, ktorej autorom je český entomológ Josef Moucha. Táto knižná práca vyšla v roku 1972 vo vydavateľstve Práce v edícii Delfín v Prahe. Prácu ilustrovala Eva Činčerová. Obálku a väzbu navrhol a graficky knihu upravil Vladimír Janský. Kniha má 240 strán a 24 strán príloh.
Populárno-náučným spôsobom je tu opísaný rad motýľov pre všetkých záujemcov o túto druhú najpopulárnejšiu skupinu hmyzu. Autor tu pútavo, zrozumiteľne a pritom podrobne informuje o mnohých faktoch o tejto skupine hmyzu. Podáva informáciu o systematike, stavbe tela ( morfológii), bionómii, význame a tiež niečo z históriu výskumu motýľov. Sú tu aj ďalšie informácie o sfarbení motýlich krídel, ochoreniach a nepriateľoch motýľov, o migrácii a tiež o ich love. Je tu spomenutých viacero informácií o zbere a preparovaní jedincov tohto radu hmyzu pre prípadných záujemcov o lepidopterológiu. V závere všeobecnej časti je niekoľko informácií o úprave motýľov pre zbierku a je tu spomenutý i význam literatúry o hmyze.
V špeciálnej časti je uvedený zoznam významných čeľadí motýľov a na záver je uvedený systematický prehľad významných čeľadí motýľov, prehľad literatúry o motýľoch, zoznam v práci vyobrazených druhov a českých a latinských názvov motýľov.
Zdroj: „https://sk.wikipedia.org/w/index.php?title=Sbírame_motýly&oldid=1812435“
Kategórie:
Knihy z 1972
Entomologické knihy
Dátum a čas poslednej úpravy tejto stránky: 7. september 2008, 10:20.