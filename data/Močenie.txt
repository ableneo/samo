Močiaci muž do pisoára
Močenie alebo urinácia alebo mikcia je proces zbavovania sa moču z močového mechúra cez močovú trubicu von z tela. Proces močenia je obvykle ovládaný vôľou. Ak človek stráca nad močením kontrolu, označuje sa tento problém ako močová inkontinencia.
Moč sa tvorí zložitým procesom filtrácie a spätnej resorpcie v obličkových nefrónoch. Množstvo moču vylúčeného za 24 hodín je približne 1500 – 2000 ml v závislosti od príjmu tekutín. Množstvo moču vylúčeného za určitý časový úsek sa nazýva diuréza. Dospelý človek vylučuje moč 4 – 6 krát za 24 hodín.
Faktory ovplyvňujúce mikciu
Rast a vývoj – vylučovanie moču sa počas života mení
Psychosociálne faktory – faktory, ktoré ovplyvňujú mikciu, napr. súkromie, vhodná poloha, dostatok času, zvuk tečúcej vody, návyky...
Príjem tekutín a potravy – zdravý organizmus je schopný udržať rovnováhu medzi množstvom prijatých a vylúčených tekutín. Ak sa zvýši množstvo prijatých tekutín, zvyšuje sa aj ich výdaj. Tiež potraviny s vysokým obsahom tekutín vedú ku zvýšenej tvorbe a vylučovaniu moča.
Lieky – napr. diuretiká zvyšujú tvorbu moču, tiež niektoré antihypertenzíva.
Svalový tonus – napr. znížený svalový tonus môže narušiť kontrakciu svalov močového mechúra a znížiť kontrolu vonkajšieho zvierača
Patologické stavy – tvorbu alebo vylučovanie moču môžu ovplyvniť napr. ochorenia obličiek, hypetrofia prostaty, diabetes insipidus, horúčkovité stavy atď.
Chirurgické výkony a vyšetrovacie postupy – môžu narušiť tvorbu a vylučovanie moču (zákroky v malej panve, cystoskopia...)
Poruchy vylučovania moču
Samovoľný odchod moču – inkontinencia urinae – pri úrazoch, chorobách, nádorových ochoreniach, vrodených anomáliách, neurologických poruchách...
Neschopnosť vymočiť sa – retencia – je to vlastne zadržiavanie moču v močovom mechúri. Moč sa tvorí, ale pacient nie je schopný vymočiť sa a to ani vtedy, keď močový mechúr obsahuje nadmerné množstvo moču, napr. po pôrode, pri hypertrofii prostaty atď.
Polakizúria – časté močenie malého množstva moču – močový mechúr sa vyprázdňuje častejšie ako obvykle (diurézia nie je zväčšená). Napr. pri cystitíde, pri strese...
Nyktúria – je zvýšená frekvencia močenia v noci
Dyzúria – ťažkosti, bolesti pri močení
Strangúria – pálenie, rezanie pri močení
Urgentné močenie – je silný pocit nutkania na močenie i pri malej náplni močového mechúra
Frekventná mikcia – časté močenie
Enuresis nocturna – nočné pomočovanie u starších detí
Iné projekty
Commons
Wikicitáty
Commons ponúka multimediálne súbory na tému Močenie
Wikicitáty ponúkajú citáty od alebo o Močenie
Tento článok týkajúci sa medicíny je zatiaľ „výhonok“. Pomôž Wikipédii tým, že ho doplníš a rozšíriš.
Zdroj: „https://sk.wikipedia.org/w/index.php?title=Močenie&oldid=7319081“
Kategórie:
Medicínske výhonky
Fyziológia
Dátum a čas poslednej úpravy tejto stránky: 13. február 2022, 18:40.