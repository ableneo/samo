Tík
Vedecká klasifikácia
Doména eukaryoty
Ríša (regnum) rastliny (Vegetabilia)
Podríša (subregnum) zelené (Viridiplantae, Chlorobionta)
Vývojová línia cievnaté (Tracheophyta)
Vývojová vetva semenné (Spermatophyta)
Trieda (classis) magnólie (Magnoliopsida)
Rad (ordo) hluchavkotvaré (Lamiales)
Čeľaď (familia) hluchavkovité (Lamiaceae)
Druh (species) tík (Tectona grandis)
Vedecký názov
Tectona grandis
Vedecká klasifikácia prevažne podľa tohto článku
Biologický portál
Tík (angl. teak) je tropický strom z čeľade hluchavkovité, pochádzajúci z južnej a juhovýchodnej Ázie. Dosahuje výšku 30 – 40 metrov a na zimu zhadzuje listy. Popularity sa tíkové drevo dočkalo v rokoch 1950 a 1960, pretože sa využívalo pre prvky Dánskeho štýlu. Tíkový nábytok sa pre svoju jedinečnosť a elegantný vzhľad stal populárny a vyhľadávaný.
Pestovanie a využitie
Tík ako strom rastie v Ázii – v Thajsku, Indonézii, Indii ale najmä v Barme, kde má pre svoj rast najlepšie podmienky. Po masovom využívaní a spracovaní tíkového dreva v 19. storočí sú tíkové lesy iba zlomkom toho svojej pôvodnej veľkosti. V súčasnosti je vývoz tohto dreva limitovaný vývoznými licenciami a spracováva sa predovšetkým drevo z plantáží v Indonézii.
Tíkové drevo sa používalo najmä na výrobu koloniálneho nábytku, momentálne však ide hlavne o výrobu vonkajšieho záhradného nábytku, palúb lodí a ďalších produktov, ktoré sú vystavené vplyvom počasia. Z tíkového dreva sa tiež vyrábajú podlahy a dyhy na nábytok.
Významným spracovateľom tíkového dreva je India, ktorá z nej vyrába dvere, rámy okien, nábytok a stĺpy pre domy stavané v starom štýle. Mnoho typických anglických knihovní z koloniálnych území Indie a Barmy je postavených práve z tíkového dreva. [1]
Hyblaea puera, hmyz žijúci v juhovýchodnej Ázii, je jediným škodcom tíkového dreva, ktorého húsenica sa týmto, ale aj iným bežným drevom v tejto oblasti živí. [2]
Výhody tíkového dreva
nebýva napadnuté plesňou, termitmi ani inými škodcami
je veľmi tvrdé, pevné, pružné a zachováva si svoju stabilitu vďaka vysokému obsahu olejnatých živíc
zachováva si porovnateľnú hmotnosť s inými drevami
odolá vplyvom počasia – slnečným lúčom, vetru, dažďu, snehu a dokonca i mrazu
Galéria
Tíkové stromy v Ananthagiri Hills, Ándhrapradéš, India.
Tíkové kvety v Ananthagiri Hills
Tíkový strom Kalkate, Západné Bengálsko, India
Tíkový strom v Kalkate
Listy v Kalkate
Kvety v Kalkate
Padajúce lístie v Kalkate
Konáre a padajúce lístie Kalkate
Kmeň a kôra v Kalkate
Referencie
↑ ModAnt.sk [online]. ModAnt, 2010-11-06, [cit. 2010-12-03]. Dostupné online. Archivované 2010-12-08 z originálu.
↑ HERBISON-EVANS, Don. 'Hyblaea puera' [online]. University of Technology, Sydney, 2007-09-06, [cit. 2008-09-26]. Dostupné online.
Zdroj: „https://sk.wikipedia.org/w/index.php?title=Tík&oldid=7677144“
Kategórie:
Hluchavkovité
Listnaté stromy
Skrytá kategória:
Portál:Biológia/Zapojené články
Dátum a čas poslednej úpravy tejto stránky: 11. október 2023, 06:55.