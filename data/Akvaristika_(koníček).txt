Akvaristika je vedný odbor, ktorý sa zaoberá chovom všetkých živých organizmov t. j. mikroorganizmov, živočíchov a nižších a vyšších rastlín v akváriu. Chov rýb v starostlivosti človeka je časť akvaristiky, ktorá sa zaoberá chovom všetkých druhov rýb, ktoré sa chovajú v zajatí, t. j. úžitkových, ktorých chov sa uskutočňuje v osobitných nádržiach, napr. rybníkoch, ako aj tzv. „okrasných“ rýb, ktorých chov sa uskutočňuje v nádobe, ktorá sa nazýva akvárium.
Úvod
Prvé správy o chove rýb v starostlivosti človeka siahajú ďaleko do minulosti, do staroveku. Aj dnes sa ľudia, možno ešte viac ako v minulosti snažia chovať živé tvory vo svojej blízkosti. Možno je to dané dnešným pretechnizovaným svetom, možno vzdialením ľudí od okolitej prírody, možno nezáujmom samého o seba ako o živočíšny druh a súčasť prírody.
Nech sa na danú skutočnosť budeme pozerať z tej alebo onej strany, jedno je isté, chov rýb v starostlivosti človeka (akvaristika) je v súčasnej dobe a priestore obľúbeným koníčkom mnohých nadšencov.
Výhody a nevýhody
Medzi výhody chovu rýb v starostlivosti človeka nesporne patrí možnosť vytvorenia podmienok veľmi podobným tým v akých žijú ryby a rastliny v ich skutočnom biotope. To znamená, že ryby a rastliny u zodpovedného chovateľa žijú v podmienkach omnoho bližších k ich domovine, než ako je to napr. pri doma chovaných škrečkoch, korytnačkách, mačkách alebo psoch v panelových bytoch, čo najmä pri posledne dvoch menovaných je v niektorých prípadoch skôr mučenie, ako správny chov a staranie sa o živé organizmy.
Za nevýhodu akvaristiky sa často považuje najmä nemožnosť blízkeho kontaktu s chovanými zverencami. Z tohoto pohľadu je napríklad chov mačiek alebo psov viac príťažlivejší. Avšak nevýhoda sa môže nakoniec prejaviť ako výhoda, pretože ryby na svojho chovateľa nie sú až tak veľmi naviazané a z toho pri správnom ošetrovaní a staraní sa o akvárium vyplýva aj nižšia časová náročnosť akvaristiky ako koníčka.
Základné okruhy otázok
Nasledovné témy sa snažia pokryť najzákladnejšie otázky v oblasti akvaristiky:
Ryby chované v starostlivosti človeka
Morfológia a anatómia rýb
Sexuálny dimorfizmus rýb
Základné rozdelenie rýb chovaných v starostlivosti človeka
Potrava a kŕmenie rýb chovaných v starostlivosti človeka
Reprodukcia o technika odchovu rýb chovaných v starostlivosti človeka
Choroby rýb, ich diagnóza, profilaxia a liečenie
Vodné a bahenné rastliny
Základné rozdelenie vodných a bahenných rastlín
Reprodukcia a technika pestovania vodných a bahenných rastlín
Hnojenie vodných a bahenných rastlín
CO2 a vodné a bahenné rastliny
Choroby vodných a bahenných rastlín, ich diagnóza, profylaxia a liečenie
Iné živé organizmy chované a pestované v akváriách
Zakladanie, údržba a prevádzka akvária
Akvárium ako životné prostredie
Stojan pre akvárium
Dno v akváriu
Pozadie do akvária a iné dekorácie
Filtrácia akvária
Vzduchovanie
Nitrifikačné filtre pre akvárium
HMF filtre
Denitrifikačné filtre pre akvárium
Osvetlenie akvária
Teplota vody, ohrev, chladenie akvária
Voda v akváriu, parametre, chémia
Riasy, sinice v akváriu
Zásady pri nakupovaní akváriových živočíchov a rastlín
Prenos akváriových živočíchov a rastlín, sťahovanie akvária
Hygiena a dodržiavanie zásad hygiény pri chove živých organizmov a pestovaní rastlín
Iné projekty
Wikiknihy
Commons
Wikiknihy ponúkajú texty a príručky na tému Akvaristika (koníček)
Commons ponúka multimediálne súbory na tému Akvaristika (koníček)
Zdroj: „https://sk.wikipedia.org/w/index.php?title=Akvaristika_(koníček)&oldid=5236488“
Kategórie:
Chovateľstvo
Hobby
Akvaristika
Dátum a čas poslednej úpravy tejto stránky: 8. marec 2013, 00:32.