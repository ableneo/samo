Stonôžky
Vedecká klasifikácia
Doména eukaryoty
Ríša (regnum) živočíchy (Animalia)
Vývojový stupeň epitelovce (Eumetazoa)
Skupina dvojstranovce (Bilateralia)
Vývojová vetva prvoústovce (Gastroneuralia (Protostomia))
Skupina špirálovce (Spiralia)
Línia zvliekavce (Ecdysozoa)
Nadkmeň (superphylum) Panarthropoda
Kmeň (phylum) článkonožce (Arthropoda)
Oddelenie hryzadlovce (Mandibulata)
Podkmeň (subphylum) viacnôžky (Myriapoda)
Trieda (classis) stonôžky (Chilopoda)
Vedecký názov
Chilopoda
Latreille, 1817
Vedecká klasifikácia prevažne podľa tohto článku
Biologický portál
Stonôžky (lat. Chilopoda) je trieda podkmeňa hryzadlovcov, viacnôžok (Myriapoda).
Opis
Stonôžky majú štíhle, vždy viac-menej sploštené telo, ktoré sa skladá z hlavy a takmer rovnakých somitov trupu (ich počet sa pohybuje od 15 do 177). Kutikula nikdy neobsahuje väčší podiel CaCO3 a je pomerne mäkká.
Na hlave sú nitkovité tykadlá, oči (ktoré môžu chýbať), mandibuly a dva páry maxíl. Na spracúvaní potravy sa podieľa "nôžka" maxily - je to vlastne skrátený endopodit príslušnej končatiny hlavy, homologický s hmatadlom (palpus) u Hexapoda. Súčasťou ústneho ústrojenstva sú aj klieštikovité maxillipedy prvého‚ hrudného somitu, ktorý väčšinou zrastá s hlavou (v odbornej literatúre môžu byť nazývané aj forcipuly). Maxillipedy majú jedovú žľazu - stonôžky sú predátormi, i keď mnohé druhy sú skôr saprofágne.
‚Hrudná' a ‚brušková' časť trupu nie je odlíšená nikdy ani v náznakoch. Všetky ostatné somity majú po jednom páre skoro rovnakých kráčavých nôh. Výnimkou sú posledné dva somity: propygidium (genitálny segment) a pygidium s anusom. Na propygidiu sú kratučké kopulačné nôžky, ktoré môžu byť len rudimentálne, bradavičkovité, alebo úplne redukované (Scolopendromorpha).
Posledný pár normálne vyvinutých nôh sú obyčajne nohy vlečné. Vzdušnice tvoria dosť rozvetvený a integrovaný systém, ktorý už pripomína vzdušnice hmyzu. Stavba jednotlivých orgánových sústav v podstate zodpovedá všeobecnej charakteristike Tracheata a Arthropoda.
Vývin je typická anaméria alebo epiméria.
Taxonómia
Trieda má štyri rady s vyše 2 800 druhmi, u nás ich žije asi 80. Je to málo preskúmaná trieda, čo platí pre všetky viacnôžky (Myriapoda).
Referencie
PaedDr. Valerián Franc CSc.: Systém a fylogenéza živočíchov – bezchordáty – zdroj, z ktorého (pôvodne) úplne alebo čiastočne čerpal tento článok.
Iné projekty
Commons
Wikidruhy
Commons ponúka multimediálne súbory na tému Stonôžky
Wikidruhy ponúkajú informácie na tému Stonôžky
Zdroj: „https://sk.wikipedia.org/w/index.php?title=Stonôžky&oldid=7524222“
Kategória:
Stonôžky
Skrytá kategória:
Portál:Biológia/Zapojené články
Dátum a čas poslednej úpravy tejto stránky: 18. január 2023, 07:13.