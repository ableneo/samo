Tomuto článku alebo sekcii chýbajú odkazy na spoľahlivé zdroje, môže preto obsahovať informácie, ktoré je potrebné ešte overiť.
Pomôžte Wikipédii a doplňte do článku citácie, odkazy na spoľahlivé zdroje.
Morča domáce
Vedecká klasifikácia
Doména eukaryoty
Ríša (regnum) živočíchy (Animalia)
Vývojový stupeň epitelovce (Eumetazoa)
Skupina dvojstranovce (Bilateralia)
Vývojová vetva druhoústovce (Dueterostomia)
Kmeň (phylum) chordáty (Chordata)
Podkmeň (subphylum) stavovce (Vertebrata)
Nadtrieda (superclassis) čeľustnatce (Gnathostomata)
Stupeň štvornožce (Tetrapoda)
Trieda (classis) cicavce (Mammalia)
Podtrieda (subclassis) živorodé (Theria)
Nadrad (superordo) placentovce (Eutheria)
Rad (ordo) hlodavce (Rodentia)
Čeľaď (familia) morčatovité (Caviidae)
Rod (genus) morča (Cavia)
Druh (species) morča domáce (C. porcellus)
Vedecký názov
Cavia porcellus
Linnaeus, 1758
Vedecká klasifikácia prevažne podľa tohto článku
Biologický portál
Morča domáce (iné názvy : morča peruánske, staršie morča peruánske domáce; ľudovo morča, morské prasiatko, morské prasa; lat. Cavia porcellus, Cavia tschudii f. porcellus; staršie: Cavia aperea f. porcellus, Cavia aperea porcellus, Cavia porcellus porcellus, Cavia cobaya, Cavia cutleri, Mus porcellus) je druh hlodavca patriaci do čeľade morčatovité (Caviidae).
Pochádza z Južnej Ameriky, z oblasti Ánd. V súčasnosti sa chová ako domáce zviera pre okrasu, vo svojej domovine aj ako zdroj potravy, resp. v ľudovom liečiteľstve, ako aj pri niektorých náboženských obradoch. Môže mať mláďatá niekoľko krát do roka. Rodí 1- 6 mláďat.
V minulosti sa predpokladalo, že ide o domestikovanú formu druhu Cavia aperea a prípadne aj ďalších druhov, dnes sa uvádza, že ide o domestikovanú formu druhu Cavia tschudii.
Dejiny
Domestikované morča bolo prvýkrát vedecky popísané v roku 1758 ako Mus porcellus (Linné), nezávisle na tomto popise potom v roku 1766 ako Cavia cobaya (Pallas).
Morčatá boli pravdepodobne jeden z najdôležitejších potravinových zdrojov už v starom Peru, ešte dlho pred Inkami. Bohužiaľ malá veľkosť ich kostí a tiež spôsob zaobchádzania s odpadom po jedle môžu vysvetľovať, prečo ich kosti nenachádzajú archeológovia pri výskumoch tak často. Preto je tiež pomerne ťažké presne určiť domestikáciu morčaťa ako v priestore, tak v čase. Peruánski archeológovia však tvrdia, že domestikácia morčiat začala tesne po roku 5000 pred Kr. v oblasti Altiplano v južnom Peru a Bolívii. V tejto oblasti tiež stále žije divoká forma morčaťa - Cavia tschudii. Výskumy jednoznačne stanovujú, že morča bolo domestikované najneskôr okolo roku 900 pred Kr. (plastiky zobrazujúce morčatá sú známe z oblasti Moche na severnom pobreží Peru).
Po španielskom vstupe do nového sveta si morča čoskoro našlo svoju cestu na európsky kontinent, kde sa okamžite stalo populárne ako domáci maznáčik. Napríklad kráľovná Alžbeta I. vlastnila morča ako domáceho maznáčika, čo mohlo prispieť k jeho popularite.
Pôvodne boli domestikované ako dobytok ako zdroj mäsa a v niektorých častiach sveta sa stále konzumujú, boli tradične chované iba na spotrebu v domácnosti, často ako jediný zdroj bielkoviny, hoci sa tiež využívali ako platidlo pri výmennom obchode.
Základné biologické hodnoty
Hmotnosť v dospelosti: 800 - 1200 g, ale môže byť až 1500 g (obezita)
Hmotnosť pri narodení: 50 - 120 g
Otvorenie očí: pri narodení
Prijímajú tuhú potravu od 3. - 5. dňa
Dĺžka života: priemerná 5-6 rokov, rozmedzí 4 až 8 rokov
Pohlavné dospelosť: samec 8 týždňov, samice 10 týždňov
Telesná dospelosť: samec 10 - 12 týždňov, samice 12 - 14 týždňov
Dĺžka pohlavného cyklu: 16 - 23 dní
Doba ruje: 6 - 15 hodín
Doba gravidity: 63 - 72 dní
Počet mláďat: 1 - 6
Doba dojčenia: 3 - 5 týždňov
Telesná teplota: 38 - 39 °C
Iné projekty
Commons
Wikidruhy
Commons ponúka multimediálne súbory na tému Morča domáce
Wikidruhy ponúkajú informácie na tému Morča domáce
Zdroj: „https://sk.wikipedia.org/w/index.php?title=Morča_domáce&oldid=7732179“
Kategórie:
Morčatovité
Domáce zvieratá
Skryté kategórie:
Wikipédia:Chýbajúce referencie
Portál:Biológia/Zapojené články
Dátum a čas poslednej úpravy tejto stránky: 5. november 2023, 14:10.