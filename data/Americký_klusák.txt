Americký klusák
Americký klusák na klusáckych dostihoch
Americký klusák je plemeno plnokrvného koňa, odchovaného v USA koncom 18. storočia a stalo sa postupne najrýchlejším a najvyhľadávanejším klusáckym koňom sveta.
Dejiny
Predkom bol žrebec Messenger, anglický plnokrvník dovezený z Anglicka roku 1788. Do jeho chovu boli pripustené kobyly plemien Norfolkovia (žrebec Bellfonder), holandskí klusáci, araby a kanadskí mimochodníci. Takto vznikol roku 1849 významný chovný žrebec Hambletonian 10. Plemeno dalo vzniknúť štyrom zakladajúcim žrebcom amerických klusákov: George Wilkes, Dictator, Happy Medium a Electioneer. Americký klusák sa stal obľúbeným plemenom pre klusácke dostihy, v ktorých sa využíva dodnes.
Povaha
Americký klusák je miernej povahy, ochotný, učenlivý a súťaživý. Je veľmi rýchly a vytrvalý. Je tiež inteligentný a dobre ovládateľný.
Opis
Hlava je plnokrvného typu, krk kratší a svalnatý. Plecia sú silné, lopatky sklonené. Hrudník je hlboký, chrbát je dlhší a rovný, zadok sklonený a silný. Končatiny sú pevné s dobrými kĺbmi a tvrdými kopytami. Srsť býva tmavo hnedá alebo čierna. Sú u nej povolené všetky čisté farby - hnedáci, vraníci aj ryšavý. V kohútiku dorastajú priemerne 157 cm.
Využitie
Americký klusák sa využíva predovšetkým v klusáckych dostihoch po celom svete. Vyniká tu svojou rýchlosťou aj silou. Pre svoju povahu to je aj obľúbený jazdecký a športový kôň. Je vyvážaný do celého sveta[1].
Referencie
↑ KHOLOVÁ, Helena; HOŠEK, Jan. Koně. Praha : Aventinum, 1996. ISBN 80-85277-36-0. Kapitola Americký klusák, s. 152.
Tento článok je čiastočný alebo úplný preklad článku Americký klusák na českej Wikipédii.
Iné projekty
Commons
Commons ponúka multimediálne súbory na tému Americký klusák
Zdroj: „https://sk.wikipedia.org/w/index.php?title=Americký_klusák&oldid=5535050“
Kategória:
Plemená koní
Dátum a čas poslednej úpravy tejto stránky: 7. jún 2013, 19:23.