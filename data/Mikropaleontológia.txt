Skenovací elektrónový mikroskop – častý pomocník mikropaleontológov.
Mikropaleontológia je vedný odbor (pododbor paleontológie), ktorý sa zaoberá štúdiom mikrofosílií, teda skamenelín, ktorých rozmery nie sú väčšie ako jeden milimeter a na ich detailné štúdium je potrebný mikroskop. Poznatky mikropaleontológie majú veľký význam pri vyhľadávaní ropy a plynu.
Rozdelenie
Mikropaleontológia môže byť na základe chemického zloženia mikrofosílií rozdelená na štyri oblasti:
vápenaté mikrofosílie – schránky a zvyšky obsahujúce uhličitan vápenatý (dierkavce)
fosfátové mikrofosílie – schránky a zvyšky obsahujúce fosfor (zvyšky konodontov alebo vyšších živočíchov, napr rýb)
kremičité mikrofosílie – schránky a zvyšky obsahujúce kremík (mrežovce)
organické mikrofosílie – organické zvyšky (peľové zrnká a semená rastlín)
Na extrakciu mikrofosílií sa používajú deliace metódy ako preosievanie, centrifugácia a chemický rozklad nežiaducich zložiek vzorky horniny. Potom nasleduje identifikácia jednotlivých druhov v mikroskope, ako aj ich početnosť. Vzhľadom na veľké množstvo druhov sa mikropaleontológovia často špecializujú na jednotlivé taxonomické skupiny.
Mikropaleontologický výskum je dôležitý pre biostratigrafiu. Mikrofosílie sú často vďaka ich celosvetovému rozšíreniu definované ako indexové skameneliny jednotlivých stupňov. Ich výskyt, resp. vyhynutie určitých druhov v histórii Zeme je dôležitým prvkom pri modelovaní klímy v minulosti. Taktiež analýza obsahu a pomeru kyslíka 18O/16O v schrákach vypovedá o zmenách v atmosfére.
Externé odkazy
Mikropaleontologické vedecké časopisy (anglicky)
Medzinárodná mikropaleontologická spoločnosť – (anglicky)
Iné projekty
Commons
Commons ponúka multimediálne súbory na tému Mikropaleontológia
Portál vedy o Zemi
Zdroj: „https://sk.wikipedia.org/w/index.php?title=Mikropaleontológia&oldid=6772297“
Kategória:
Mikropaleontológia
Skryté kategórie:
Portál:Vedy o Zemi/Zapojené články
Wikipédia:Články priamo volajúce šablónu Portál
Dátum a čas poslednej úpravy tejto stránky: 9. január 2019, 08:35.