RHOPALOCERA PALAEARCTICA Iconographie et description des Papillons diurnes de la région paléarctique je talianska entomologická kniha o palearktických motýľoch z čeľadí Papilionidae a Pieridae. Autorom tejto práce je taliansky entomológ a lekár anglického pôvodu Roger Verity. Práca vyšla vo Florencii ako autorov samizdat v roku 1911. Má dva diely: v prvom dieli je textová časť a v druhom obrazová príloha knihy vrátane dvoch máp rozšírenia jednotlivých druhov motýľov.
Prvý diel má 368 strán textu. Druhý diel knihy obsahuje okrem spomenutých dvoch máp aj XII tabúľ s vyobrazením krídel motýľov, žilnatiny a tvaru šupiniek - vrátane ich rozloženia na krídlach. Ďalej obsahuje 72 farebných a čiernobielych tabúľ s vyobrazením jednotlivých druhov motýľov, ako aj tvaru a vzhľadu ich sphragis.
Práca patrí k jedinečným a veľmi vzácnym entomologickým dielam v európskej entomologickej literatúre, pričom pre väčšinu entomológov je prakticky nedostupná.
Pre našu, slovenskú entomológiu má toto dielo význam pre popis poddruhu jasoňa červenookého z oblasti Vysokých Tatier (Belanské Tatry), ktorý bol zverejnený autorom popisu v tejto knihe na strane 308 a na tab. LIV. - obr. 7.
Názov tohto poddruhu je Parnassius apollo ssp. candidus Verity, 1911.
Zdroj: „https://sk.wikipedia.org/w/index.php?title=Rhopalocera_palaearctica&oldid=5571183“
Kategórie:
Entomologické knihy
Knihy z 1911
Dátum a čas poslednej úpravy tejto stránky: 1. august 2013, 20:27.