Tomuto článku alebo sekcii chýbajú odkazy na spoľahlivé zdroje, môže preto obsahovať informácie, ktoré je potrebné ešte overiť.
Pomôžte Wikipédii a doplňte do článku citácie, odkazy na spoľahlivé zdroje.
Dvojšpirála DNA – replikácia
Human Genome Project (HGP) (slov. Projekt ľudského genómu) bol medzinárodný vedecký výskumný projekt s hlavným cieľom určiť poradie chemických báz, ktoré tvoria DNA a identifikovať a zmapovať približne 20 000 – 25 000 génov ľudského genómu z fyzikálneho a funkčného pohľadu. Prvé výsledky boli sprístupnené v roku 2000 skupinou Genome Bioinformatics Group patriacej pod Kalifornskú univerzitu v Santa Cruz (angl. University of California, Santa Cruz, skratka UCSC), zloženou Jimom Kentom (študentom, neskôr absolventom UCSC molekulárnej, bunkovej a vývojovej biológie), Patrickom Gavinom, Terrencom Fureym a Davidom Kulpom.
Projekt bol zo začiatku vedený Jamesom D. Watsonom z Amerického národného inštitútu zdravia. Pracovná verzia výsledkov bola sprístupnená v roku 2000 a úplná v roku 2003 s tým, že ďalšie analýzy budú ešte zverejnené. Paralelný projekt popri vládnom projekte rozbehla spoločnosť Celera. Väčšina vládou financovaného sekvenovania bola uskutočnená na univerzitách a výskumných centrách v Spojených štátoch, Spojenom kráľovstve, Japonsku, Francúzsku, Nemecku, Číne, Kanade a Novom Zélande. Mapovanie ľudských génov je dôležitým krokom v procese vývoja liekov a ďalších aspektoch zdravotnej starostlivosti.
Zatiaľ čo hlavným cieľom projektu je porozumieť genetickému zloženiu ľudského druhu, okrem ľudí sa zameral aj na niektoré ďalšie organizmy, ako Escherichia coli, ovocná muška, a laboratórne myši. Dodnes zostáva jedným z najväčších projektov modernej vedy zameraných na jeden cieľ.
Projekt ľudského genómu bol pôvodne zameraný na mapovanie nukleotidov obsiahnutých v haploidnej sade ľudského genómu (viac ako tri miliardy). Niekoľko skupín oznámilo snahu rozšíriť ho o diploidnú sadu ľudského genómu, vrátane International HapMap Project, Applied Biosystems, Perlegen, Illumina, JCVI, Personal Genome Project a Roche-454.
Genóm každého jedinca (s výnimkou identických dvojčiat a klonovaných organizmov) je unikátny. Mapovanie ľudského genómu preto zahŕňalo sekvenovanie viacerých variantov každého génu. Projekt neštudoval kompletnú DNA nachádzajúcu sa v ľudských bunkách. Niektoré oblasti, v ktorých je sústredený heterochromatín (asi 8% z celkového genómu), zostávajú nezosekvenované.
Zdroj
Tento článok je čiastočný alebo úplný preklad článku Human Genome Project na anglickej Wikipédii.
Tento článok týkajúci sa biológie je zatiaľ „výhonok“. Pomôž Wikipédii tým, že ho doplníš a rozšíriš.
Zdroj: „https://sk.wikipedia.org/w/index.php?title=Human_Genome_Project&oldid=5976474“
Kategórie:
Biologické výhonky
Genetika
Skrytá kategória:
Wikipédia:Chýbajúce referencie
Dátum a čas poslednej úpravy tejto stránky: 7. marec 2015, 15:43.