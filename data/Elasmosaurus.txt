Elasmosaurus
Vedecká klasifikácia
Doména eukaryoty
Ríša (regnum) živočíchy (Animalia)
Vývojový stupeň epitelovce (Eumetazoa)
Skupina dvojstranovce (Bilateralia)
Vývojová vetva druhoústovce (Dueterostomia)
Kmeň (phylum) chordáty (Chordata)
Podkmeň (subphylum) stavovce (Vertebrata)
Nadtrieda (superclassis) čeľustnatce (Gnathostomata)
Stupeň štvornožce (Tetrapoda)
Trieda (classis) plazy (Reptilia)
Podtrieda (subclassis) Diapsida
Rad (ordo) Plesiosauria
Čeľaď (familia) Elasmosauridae
Rod (genus) Elasmosaurus
Vedecký názov
Elasmosaurus
Cope, 1868
Vedecká klasifikácia prevažne podľa tohto článku
Biologický portál
Portál vedy o Zemi
Elasmosaurus (v preklade tenkoplatňový jašter) je vyhynutý rod dlhokrkých morských plazov zo skupiny Plesiosauria. Existoval v období vrchnej kriedy. Tento rod zahŕňa 9 druhov a je jedným z 22 rodov, ktoré tvoria čeľaď Elasmosauridae. Tieto plesiosaury sa vyskytovali na území Japonska (Ázia) a Kansasu (Severná Amerika).
Telesné znaky
Elasmosaurus sa vyznačoval dlhým, hadovitým krkom, pomerne malou hlavou, štyrmi plutvami a pomerne krátkym chvostom. Svoje meno tenkoplatňový jašter získal najmä vďaka platničkovým kostiam v okolí panvy.
Elasmosaury boli najdlhšie známe plesiosaury: dosahovali dĺžku až 14 metrov a a ich krk meral neuveriteľných 8 metrov, čo je polovica celkovej dĺžky tela. Krk bol vystúžený 71 stavcami (tieto boli veľmi predĺžené), hrudník 28 a chvost 21.
V pomerne malej hlave mal množstvo ostrých špicatých zubov.
Párenie
Elasmosaurus sa pravdepodobne páril pod vodou, ale napriek tomu dýchal vzduch, takže samice takmer s určistosťou kládli vajcia na súši. Zadnými plutvami jemne vyhrabávali jamky na kladenie vajec, ktoré nimi potom aj zahrabali. Matky a neskôr aj mláďatká sa pri pomalom putovaní do mora mohli stať korisťou dravých suchozemských dinosaurov.
Spôsob života
Elasmosaury vážili cez 2 000 kg. Podľa skamenených zubov sa usudzuje, že sa živili kostnatými rybami, amonitmi a belemnitami (hlavonožce podobné kalmarom). Predpokladá sa, že tak ako sauropody prehĺtali kamienky na to, aby svoju potravu lepšie roztrávil.
Na lov mohli účinne použiť svoj dlhý krk, vedeli ho ponoriť do veľkej hĺbky a účinne tak loviť svoju korisť. Pobrežné oblasti okolo miest ich výskytu neboli pred týmito predátormi vôbec bezpečné.
Objavy
Prvý elasmosaurus bol opísaný podľa Edwarda Drinkera Copa v roku 1868 na základe fosílie objavenej v Kansase, USA. Ostatné fosílie týchto druhov boli objavené v mnohých ďalších oblastiach Severnej Ameriky. V 19. storočí sa Edward Drinker Cope pokúsil vytvoriť model elasmosaura ale posadil hlavu na opačný koniec (na chvost). Túto chybu neskôr odhalil Othniel Charles Marsh a okorenil komentármi, ktoré z Copea a Marsha spravili nezmieriteľných rivalov. Cope v auguste roku 1869 publikoval svoj chybný nákres elasmosaura. To bolo prvýkrát keď ľudia uvideli elasmosaura, ktorý mal dlhý chvost ako mosasaurus.
Druhy
Elasmosaurus ischiadicus
Elasmosaurus kurskensis
Elasmosaurus marshii
Elasmosaurus nobilis
Elasmosaurus orskensis
Elasmosaurus platyurus
Elasmosaurus serdobensis
Elasmosaurus serpentinus
Elasmosaurus hobmopenisus
Iné projekty
Commons
Commons ponúka multimediálne súbory na tému Elasmosaurus
Externé odkazy
Elasmosaurus platyurus on Oceans of Kansas
Where the Elasmosaurs roam: Separating fact from fiction
Zdroj: „https://sk.wikipedia.org/w/index.php?title=Elasmosaurus&oldid=6991415“
Kategória:
Elasmosauridae
Skryté kategórie:
Portál:Biológia/Zapojené články
Portál:Vedy o Zemi/Zapojené články
Dátum a čas poslednej úpravy tejto stránky: 29. február 2020, 11:31.