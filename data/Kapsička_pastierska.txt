Kapsička pastierska
Stupeň ohrozenia
(európa[1])
Vedecká klasifikácia
Doména eukaryoty
Ríša (regnum) rastliny (Plantae)
Podríša (subregnum) zelené (Viridiplantae, Chlorobionta)
Vývojová línia cievnaté (Tracheophyta)
Vývojová vetva semenné (Spermatophyta)
Skupina krytosemenné (Angiospermae)
Oddelenie magnóliorasty (Magnoliophyta)
Trieda (classis) magnólie (Magnoliopsida)
Čeľaď (familia) kapustovité (Brassicaceae)
Rod (genus) Kapsička (Capsella)
Druh (species) kapsička pastierska (C. bursa-pastoris)
Vedecký názov
Capsella bursa-pastoris
L., 1753
Vedecká klasifikácia prevažne podľa tohto článku
Biologický portál
Kapsička pastierska (lat. Capsella bursa-pastoris) je rastlina z čeľade kapustovité.
Charakteristika
Kapsička pastierska je jednoročná alebo dvojročná rastlina. Rozkonárená alebo rovná, 10-30 cm vysoká byľ vyrastá z prízemnej ružice perovito delených listov. Listy sú sediace a kopijovité. Malé viacpočetné kvety bielej farby sú v riedkych strapcoch navrchu stonky. Plochý plod - šešuľka - obsahujúci niekoľko semien tvarom pripomína kapsu, ktoré kedysi nosievali pastieri. Kvitne od marca do novembra.
Výskyt
Táto burina sa vyskytuje po celom svete od nížin až po horské oblasti, nevyskytuje sa iba napríklad v odľahlých novovzniknutých ostrovoch. Rastie najmä pri cestách, na medziach, úhoroch, rumoviskách a lúkach.
Využitie
Obsahuje cholín, prolín, tyramín, hystamín, flavónový glykozid diosmín, triesloviny, éterický olej, živice, inozit, vitamíny A, B, C, E a K, sacharidy, kyseliny, saponíny, alkaloidy, flavonoidy, vápnik, draslík, síru, meď, mangán, vlákninu, obsahuje tiež vysoké množstvo antioxidantov a chlorofylu. Vďaka týmto látkam je kapsička pastierska liečivá a mierne jedovatá.
Používa sa na zastavenie vnútorného krvácania (zvy­šuje zrážavosť krvi), na zastavenie krvácania z nosa, pri hemoroidoch, na rany, ekzémy a pri chorobách močových orgánov. V minulosti sa používala aj na zastavenie krvácania pri pôrode či otvorených ranách. Je mierne jedovatá, preto sa jej nemôže vnútorne užívať veľké množstvo.
Referencie
↑ IUCN Red list 2012.07. Prístup 12. novembra 2022
Iné projekty
Commons
Wikidruhy
Commons ponúka multimediálne súbory na tému Kapsička pastierska
Wikidruhy ponúkajú informácie na tému Kapsička pastierska
Zdroje
https://www.herbar.org/liecive-rastliny/rastlina/kapsicka-pastierska/ Archivované 2021-05-07 na Wayback Machine
Zdroj: „https://sk.wikipedia.org/w/index.php?title=Kapsička_pastierska&oldid=7713588“
Kategórie:
Kapustovité
Rastliny s bielymi kvetmi
Liečivé rastliny
Jedovaté rastliny
Najmenej ohrozené druhy
Skryté kategórie:
Portál:Biológia/Zapojené články
Webarchive template wayback links
Dátum a čas poslednej úpravy tejto stránky: 17. október 2023, 00:27.