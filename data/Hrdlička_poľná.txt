Hrdlička poľná
Stupeň ohrozenia
(globálne[1])
(na Slovensku[2])
Vedecká klasifikácia
Doména eukaryoty
Ríša (regnum) živočíchy (Animalia)
Vývojový stupeň epitelovce (Eumetazoa)
Skupina dvojstranovce (Bilateralia)
Vývojová vetva druhoústovce (Dueterostomia)
Kmeň (phylum) chordáty (Chordata)
Podkmeň (subphylum) stavovce (Vertebrata)
Nadtrieda (superclassis) čeľustnatce (Gnathostomata)
Stupeň štvornožce (Tetrapoda)
Trieda (classis) vtáky (Aves)
Podtrieda (subclassis) pravé vtáky (Ornithurae)
Nadrad (superordo) letce (Neognathae)
Rad (ordo) holuby (Columbiformes)
Čeľaď (familia) holubovité (Columbidae)
Rod (genus) hrdlička (Streptopelia)
Druh (species) hrdlička poľná (S. turtur)
Vedecký názov
Streptopelia turtur
Linnaeus, 1758
Synonymá
Hrdlička divá
Mapa rozšírenia hrdličky poľnej
Hniezdiaca, výskyt v letnom období
Nehniezdiaca
zostavil: BirdLife International and Handbook of the Birds of the World (2019) 2019.
Vedecká klasifikácia prevažne podľa tohto článku
Biologický portál
Hrdlička poľná alebo hrdlička divá[3] (lat. Streptopelia turtur) je holub z čeľade holubovitých. Hniezdi na veľkej časti Európy, v Severnej Afrike, na Kanárskych ostrovoch[4], v Malej Ázii, Sýrii, Palestíne, Iraku, Iráne a v Afganistane.[5]. Hniezdi na celom území Slovenska v poľnohospodárskej krajine, na okrajoch lesov do 1 300 m n. m..[4] Podľa Medzinárodnej únie na ochranu prírody a prírodných zdrojov hrdlička poľná patrí medzi ohrozené druhy, trend celkovej populácie je klesajúci z dôvodu ničenia jej biotopov a neudržateľného spôsobu využívania krajiny. Stavy v Európe za obdobie troch generácií (15.9 roka) klesali odhadovanou rýchlosťou 30 – 49%. Trend bol v Európe od roku 1980 mierne klesajúci. V Strednej Ázii bol zistený za obdobie dvoch až štyroch dekád mierny až silný pokles. V Uzbekistane za posledných 30 rokov počty takisto poklesli. Pôvodná veľká populácia v európskej časti Ruska dramaticky poklesla o > 80% od roku 2000 a v porovnaní so stavom od roku 1980 až o > 90%. Pokles je zaznamenaný aj vo východnej a južnej časti Kazachstanu, napríklad v pohorí Manrak (južne od jazera Zajsan) bola hrdlička poľná v minulosti bežným druhom a dnes je vzácna či dokonca úplne vymizla.[1]
Opis
Hrdlička poľná meria 26 – 28 cm s rozpätím krídel 47 – 53 cm[6], váži 130 – 166 g[5].
Hlas a komunikácia
Ozýva sa hlbokým vrčivým ale mäkkým vrkaním[7] turr-turr, často na to používa jedno stabilné miesto. Hlasový prejav dopĺňa demonštračným letom, kedy vzlietne do výšky so silným tleskotom krídel, robí pritom oblúk a vo výške roztiahne krídla i chvost a klesá nazad na svoje miesto.[5]
Výskyt a stav na Slovensku
Odhadovaný počet hniezdiacich párov je 15 000 - 30 000. Na Slovensku bolo dokázané alebo pravdepodobné hniezdenie v 93,90 % mapovacích kvadrátoch. Ojedinele bola zaznamená v zime. Veľkosť populácie i územie na ktorom sa vyskytuje sú stabilné, maximálna zmena do 20%. Ekosozologický status v rokoch 1995, 1998[4] a 2001[8] žiadny. V roku 2014 LC - menej dotknutý.[2][9][10] Európsky ochranársky status SPEC3 - druhy, ktorých globálne populácie nie sú koncentrované v Európe, ale majú tam nevhodný ochranársky status. Stupeň ohrozenia D - ustupujúci druh.
Potrava
Živí sa semenami kultúrnych rastlín (obilie, ryža, kukurica, slnečnica, hrach a proso) a divožijúcich rastlín (Chenopodium, Euphorbia, Vicia, Galeopsis, Setaria italica, Centaurea cyanus a iné).[5]
Galéria
Krátky film, možno vidieť čistenie, zber potravy a ku koncu počuť hlas
Vajíčko, Museum of Toulouse
Kompozitná fotografia – pomôcka na ľahšie spoznanie druhu
Referencie
↑ a b IUCN Red list 2020.1. Prístup 24. mája 2020
↑ a b Demko M., Krištín A. & Pačenovský S. 2014: Červený zoznam vtákov Slovenska. SOS/BirdLife Slovensko, 52 pp. [online]. vtaky.sk, 2014, [cit. 2018-03-03]. Dostupné online.
↑ KOVALIK, Peter, et al. Slovenské mená vtákov [online]. Bratislava: SOS/BirdLife Slovensko, 2010 (2016), rev. 2016-10-23, [cit. 2016-12-12]. Dostupné online.
↑ a b c DANKO, Štefan; DAROLOVÁ, Alžbeta; KRIŠTÍN, Anton, et al. Rozšírenie vtákov na Slovensku. Bratislava : Veda, 2002. (kap. Hrdlička poľná, str. 352 – 353, Krištín, A.). ISBN 80-224-0714-3.
↑ a b c d FERIANC, Oskár. Vtáky Slovenska 1. Bratislava : Veda, 1977.
↑ JONSSON, Lars. Die Vögel Europas und des Mittelmeerraumes. Stuttgart : Franckh-Kosmos, 1992. ISBN 3-440-06357-7. (po nemecky)
↑ PETERSON, R.T.; MOUNTFORT, G.; HOLLOM, P.A.D.. Európa madarai. Budapest : Gondolat, 1986. ISBN 978-80-7234-292-1. (preklad do maďarčiny)
↑ BALÁŽ, Daniel; MARHOLD, Karol; URBAN, Peter. Červený zoznam rastlín a živočíchov Slovenska. 1. vyd. Banská Bystrica : Štátna ochrana prírody Slovenskej republiky, 2001. 160 s. Dostupné online. ISBN 80-89035-05-1. Kapitola Červený (ekosozologický) zoznam vtákov (Aves) Slovenska: Anton Krištín, Ľudovít Kocian, Peter Rác (en: Red (Ecosozological) List of Birds (Aves) of Slovakia), s. 150 - 153.
↑ DEMKO, Miroslav; KRIŠTÍN, Anton; PUCHALA, Peter. Červený zoznam vtákov Slovenska. Tichodroma, roč. 25, čís. 2013, s. 69 - 78. Dostupné online [cit. 2018-03-03].
↑ JEDLIČKA, Ladislav; KOCIAN, Ľudovít; KADLEČÍK, Ján; FERÁKOVÁ, Viera. Hodnotenie stavu ohrozenia taxónov fauny a flóry [online]. Bratislava: Štátna ochrana prírody SR, Banská Bystrica, Univerzita Komenského v Bratislave, vydavateľstvo Faunima, online in vtaky.sk, 2007, [cit. 2018-03-04]. Dostupné online.
Iné projekty
Commons
Wikidruhy
Commons ponúka multimediálne súbory na tému Hrdlička poľná
Wikidruhy ponúkajú informácie na tému Hrdlička poľná
Externé odkazy
Hlas hrdličky poľnej na xeno-canto zoznam nahrávok bez mapy (rýchlejšie) alebo zoznam nahrávok s mapou. (po anglicky)
Videá, fotografie a nahrávky zvukov o Streptopelia turtur na stránke eBird - Cornell Lab of Ornithology - Macaulay Library a podrobné informácie o Streptopelia turtur na stránke Birds of the World - Cornell Lab of Ornithology (v roku 2020 došlo k spojeniu s obsahom HBW online aj IBC, kompletný obsah je prístupný po registrácii)
Tento článok týkajúci sa ornitológie je zatiaľ „výhonok“. Pomôž Wikipédii tým, že ho doplníš a rozšíriš.
Zdroj: „https://sk.wikipedia.org/w/index.php?title=Hrdlička_poľná&oldid=7038004“
Kategórie:
Ornitologické výhonky
Holubovité
Zraniteľné druhy
Vtáky na Slovensku
Skrytá kategória:
Portál:Biológia/Zapojené články
Dátum a čas poslednej úpravy tejto stránky: 24. máj 2020, 10:02.