Albert Szent-Györgyi
maďarský biochemik a fyziológ
Narodenie
16. september 1893
Budapešť, Maďarsko
Úmrtie
22. október 1986 (93 rokov)
Woods Hole, Massachusetts, USA
Alma mater
Semmelweis Egyetem
Univerzita Loránda Eötvösa
University of Cambridge
Rodičia
Miklós Szent-Györgyi, Jozefina Lenhossék
Manželka
Kornélia Demény (1917 – r. 1941)
Márta Borbíró (1941 – z. 1963)
June Susan Wichterman (1965 – r. 1968)
Marcia Houston (1975–)
Deti
Cornelia (* 1918), Lola (a.)
Podpis
Odkazy
Commons
Albert Szent-Györgyi
Chemický portál
Medicínsky portál
Biografický portál
Nositeľ Nobelovej ceny
Albert Szent-Györgyi (* 16. september 1893, Budapešť, Maďarsko – † 22. október 1986, Woods Hole, Massachusetts, USA) bol maďarský biochemik a fyziológ.
V roku 1937 získal Nobelovu cenu za fyziológiu a medicínu za izoláciu vitamínu C a objavenie niekoľkých fáz Krebsovho cyklu. Svoju vedeckú dráhu začal v Bratislave.
Životopis
Narodil sa v Budapešti v kalvínsko-katolíckej rodine. Otec bol maďarský statkár, matka pochádzala z rodiny v ktorej boli viacerí vedci.
V roku 1914 prerušil štúdium medicíny a narukoval na ruský a taliansky front prvej svetovej vojny. V 1916 bol zranený v boji a prepustený do civilu v roku 1917.[1] V rovnakom roku získal diplom lekára v Budapešti a začal svoju vedeckú dráhu v Bratislave na Fyziologickom ústave lekárskej fakulty Alžbetínskej univerzity. Potom pôsobil na viacerých európskych univerzitách v Berlíne, Hamburgu, Leidene, Grönigene a Cambridge.[2]
Počas 2. svetovej vojny bol aktívnym účastníkom protifašistického odboja. V roku 1942 viedol delegáciu Horthyovského Maďarska, ktorá sa niekoľkokrát stretla s britskými diplomatmi v Istanbule s úmyslom tajne vyjednávať so spojencami. Po odhalení nacistami bol zatknutý, ale podarilo sa mu uniknúť a zvyšok vojny strávil na úteku pred Gestapom.
Po vojne pomáhal spoluzakladať Maďarskú akadémiu vied a bol zvolený za poslanca. Ašpiroval dokonca na miesto maďarského prezidenta. Po náraste vplyvu komunistov a sklamaní z politického vývoja emigroval do USA, kde pokračoval vo vedeckej kariére. V roku 1956 sa stal členom Americkej akadémie vied.
Bol štyrikrát ženatý. Jeho prvou manželkou (sobáš 1917) bola Kornelia Demény, s ktorou mal svojho jediného priameho potomka, dcéru Korneliu Szent-Györgyi (* 1918).
Vedecká dráha
Po skončení štúdia v roku 1917 nastúpil na kráľovskú Alžbetínsku univerzitu v Bratislave. Od roku 1918 univerzita otvorila lekársku fakultu, kde pôsobil na Fyziologickom ústave pod vedením farmakológa Gejzu Mansfelda. Po skončení vojny a následných turbulenciách v roku 1919, keď univerzita bola presťahovaná do Maďarska[3] a v Bratislave vznikla Komenského univerzita s lekárskou fakultou odišiel do Prahy, kde sa zaoberal elektrofyziológiou.[4]
Jeho následný vedecký záujem bol predovšetkým sústredený na skúmanie mechanizmov oxidácie v ľudskom tele a možností jej ovplyvnenia. V Cambridgeskom biochemickom laboratóriu v roku 1927 ako prvý na svete izoloval (z kôry nadobličiek hovädzieho dobytka) vitamín C. Objavenú látku (so vzorcom C6H806) pomenoval kyselina hexuronická (že ide o vitamín C sa zistilo až po štyroch rokoch). Neskôr sa mu túto látku podarilo izolovať tiež zo šťavy pomaranča, kapusty a papriky. Zaoberal sa tiež bunkovým dýchaním, objavil kyselinu fumarovú a niekoľko fáz (dnes tak pomenovaného) Krebsovho cyklu. Nobelovu cenu obdržal za objavy biologickej oxidácie v spojitosti s vitamínom C a katalýzou kyseliny fumarovej. V roku 1938 sa začal zaoberať biofyzikou svalových pohybov (svalových sťahov).
Referencie
↑ Nobel Prizes and Laureates: Albert Szent-Györgyi - Biographical
↑ Albert Szent-Györgyi
↑ University of Pécs Medical School [online]. University of Pécs Medical School, [cit. 2018-09-17]. Dostupné online. Archivované 2018-09-17 z originálu.
↑ Nobel Prizes and Laureates: Albert Szent-Györgyi - Biographical: with Armin von Tschermak at Prague
Iné projekty
Commons
Commons ponúka multimediálne súbory na tému Albert Szent-Györgyi
Externé odkazy
Životopis Alberta Szent-Györgyia - z Nobel Lectures, Physiology or Medicine 1922-1941
Životopis na portáli Hungary.hu Archivované 2004-08-29 na Wayback Machine
Rozhovor na BBC, 1965
z
d
u
Nositelia Nobelovej ceny za fyziológiu alebo medicínu
Johannes Fibiger (1926)
Julius Wagner-Jauregg (1927)
Charles Nicolle (1928)
Christiaan Eijkman / Frederick Gowland Hopkins (1929)
Karl Landsteiner (1930)
Otto Warburg (1931)
Charles Scott Sherrington / Edgar Adrian (1932)
Thomas Morgan (1933)
George Whipple / George Minot / William Murphy (1934)
Hans Spemann (1935)
Henry Dale / Otto Loewi (1936)
Albert Szent-Györgyi (1937)
Corneille Heymans (1938)
Gerhard Domagk (1939)
Henrik Dam / Edward Doisy (1943)
Joseph Erlanger / Herbert Gasser (1944)
Alexander Fleming / Ernst Chain / Howard Florey (1945)
Hermann Muller (1946)
Carl Cori / Gerty Cori / Bernardo Houssay (1947)
Paul Müller (1948)
Walter Hess / António Egas Moniz (1949)
Edward Kendall / Tadeus Reichstein / Philip Hench (1950)
1901 – 1925
1926 – 1950
1951 – 1975
1976 – 2000
2001 – 2025
Autoritné údaje:
BnF: 127756317
GND: 118799614
ISNI: 0000 0001 0883 7436
LCCN: n50012667
NK ČR: nlk20000079394
PIM: PIM71382
SNK: 156695
VIAF: 29659235
WorldCat: lccn-n50012667
Zdroj: „https://sk.wikipedia.org/w/index.php?title=Albert_Szent-Györgyi&oldid=7686607“
Kategórie:
Narodenia 16. septembra
Narodenia v 1893
Úmrtia 22. októbra
Úmrtia v 1986
Osobnosti z Budapešti
Maďarskí biochemici
Maďarskí lekári
Maďarskí vysokoškolskí pedagógovia
Fyziológovia
Nositelia Nobelovej ceny za fyziológiu alebo medicínu
Maďarskí nositelia Nobelovej ceny
Naturalizované osobnosti USA
Osobnosti USA maďarského pôvodu
Členovia United States National Academy of Sciences
Členovia American Academy of Arts and Sciences
Členovia Pápežskej akadémie vied
Citrátový cyklus
Absolventi Univerzity Loránda Eötvösa
Skryté kategórie:
Portál:Chémia/Zapojené články
Portál:Medicína/Zapojené články
Portál:Ľudia/Zapojené články
Webarchive template wayback links
Dátum a čas poslednej úpravy tejto stránky: 13. október 2023, 04:13.