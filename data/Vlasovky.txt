Vlasovky
Vedecká klasifikácia
Doména eukaryoty
Ríša (regnum) živočíchy (Animalia)
Vývojový stupeň epitelovce (Eumetazoa)
Skupina dvojstranovce (Bilateralia)
Vývojová vetva prvoústovce (Protostomia)
Skupina špirálovce (Spiralia)
Línia zvliekavce (Ecdysozoa)
Nadkmeň (superphylum) okrúhlovce (Nemathelminthes)
Kmeň (phylum) hlístovce (Nematoda)
Trieda (classis) Secernentea
Rad (ordo) vlasovky (Dracunculida)
Vedecký názov
Dracunculida
Synonymá
Dracunculoidea
Vedecká klasifikácia prevažne podľa tohto článku
Biologický portál
Vlasovky[pozn 1] je taxón hlístovcov. Podrobnosti o zaradení v systéme pozri nižšie.
Zaradenie v systéme
V tradičných systémoch sú vlasovky obyčajne klasifikované ako rad vlasovky (lat. Dracunculida alebo Dracunculoidea alebo Dracunculata) patriaci do hlístovcov. Niekedy sa síce vlasovky radili do radu hlístovcov nazývaného vlasovce (Filiarata), ale časť autorov (v ČSSR napr. už Kratochvíl 1973) ich už v minulosti zaraďovala do samostatného radu. V starších systémoch vlasovky spravidla zahŕňali aj dnešnú nadčeľaď Camallanoidea (ktorá dnes patrí inde v rámci hlístovcov), čo sa niekedy prejavilo aj v tom, že sa celé takto chápané vlasovky po latinsky nazývali Camallanida, Camallanoidea či Camallanata.
V novších systémoch sú vlasovky klasifikované:
buď ako podrad vlasovky (lat. Dracunculina) patriaci do radu hlístovcov nazývaného spirury (Spuririda),
alebo ako nadčeľaď vlasovky (lat. Dracunculoidea) patriaca do podradu Spirurina patriaceho do radu hlístovcov nazývaného rabditotvaré (Rhabditida).
Porovnaj Systematiku v článku hlístovce.
Charakteristika
Majú štíhly hltan s redukovanou svalovinou a nediferencované ústa. Medzihostiteľom sú drobné kôrovce. Známym parazitom trópov je vlasovec medinský (Dracunculus medinensis). Samička je veľmi štíhla – pri dĺžke asi 1 m je hrubá len asi 1 mm. Pod kožou ľudí spôsobuje nápadné vredy. Parazit sa môže pri poranení alebo rozškrabaní postihnutého miesta dostať na povrch. Starovekí liečitelia sa v takýchto prípadoch pokúšali navinúť ho na paličku a vytiahnuť z tkaniva von, čo nebolo vždy úspešné, lebo tenký živočích sa ľahko pretrhne. Týmto spôsobom vznikol lekársky symbol: „had“ omotaný okolo palice je v skutočnosti Dracunculus medinensis.
Poznámky
↑ V práci Tirjaková 2015 omylom nazvané nitkovcotvaré, čo je názov iného taxónu hlístovcov - pozri nitkovce.
Zdroje
PaedDr. Valerián Franc CSc.: Systém a fylogenéza živočíchov – bezchordáty – zdroj, z ktorého (pôvodne) úplne alebo čiastočne čerpal tento článok.
Zdroj: „https://sk.wikipedia.org/w/index.php?title=Vlasovky&oldid=7167357“
Kategória:
Hlístovce
Skrytá kategória:
Portál:Biológia/Zapojené články
Dátum a čas poslednej úpravy tejto stránky: 26. február 2021, 18:30.