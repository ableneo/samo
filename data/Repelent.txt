Repelent "Off"
Repelent (ak ide o látku, tak aj: repelentná látka) je chemický (v širšom význame aj mechanický) ochranný prostriedok na odpudzovanie živočíšnych (v širšom zmysle aj iných) organizmov v poľnohospodárstve a lesníctve (t.j. škodcov) a pri ochrane človeka a domácich zvierat. Podľa druhu organizmu môže ísť o repelent hmyzu, iných článkonožcov (napr. kliešťov, pavúkov), hlodavcov, väčšej zveri a pod. a podľa pôvodu o syntetický alebo prirodzený repelent. Repelent na ochranu človeka a domácich zvierat má obyčajne podobu spreja.[1][2][3]
Repelent hmyzu
Repelent hmyzu je spravidla látka nanášaná na kožu, odev alebo iný povrch, ktorá odpudzuje hmyz od pokožky ľudí. Pomáha okrem iného pri ochrane proti nákaze chorobami prenášanými hmyzom, ako sú napr. malária, západonílska horúčka, horúčka dengue, lymská borelióza atď. Najčastejšie hmyzie prenášače - vektory chorôb sú blchy, muchy a komáre.
Niektoré repelenty hmyzu sú insekticídy, ale väčšina len hmyz odpudzuje.
Moderný typ repelentu je náplasť na šatách Kite Mosquito Patch, ktorá uvoľňuje do prostredia chemické látky, ktoré asi na 48 hodín urobia osobu pre komáre „neviditeľnou“.
Referencie
↑ repelent. In: Technický slovník naučný 7 R-Š. 1. vyd. Praha : Encyklopedický dům, 2004. 546 s. ISBN 80-86044-25-4. S. 90.
↑ repelenty. In: BÍNA, Jaroslav, et al. Malá encyklopédia chémie. 3. vyd. Bratislava : Obzor, 1981. 816 s. (Malé encyklopédie vydavateľstva Obzor.) S. 592.
↑ repelent. In: Slovník cudzích slov : akademický. 2. dopl. a upr. slovenské vyd. Bratislava : Slovenské pedagogické nakladateľstvo, 2005. 1054 s. Dostupné online. ISBN 80-10-00381-6.
Iné projekty
Commons
Commons ponúka multimediálne súbory na tému Repelent
Zdroj
Tento článok je čiastočný alebo úplný preklad článku Insect repellent na anglickej Wikipédii.
Chemický portál
Zdroj: „https://sk.wikipedia.org/w/index.php?title=Repelent&oldid=6952668“
Kategórie:
Repelenty
Hmyz
Skryté kategórie:
Portál:Chémia/Zapojené články
Wikipédia:Články priamo volajúce šablónu Portál
Dátum a čas poslednej úpravy tejto stránky: 14. december 2019, 23:43.