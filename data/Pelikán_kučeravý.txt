Pelikán kučeravý
Stupeň ohrozenia
(globálne[1])
Vedecká klasifikácia
Doména eukaryoty
Ríša (regnum) živočíchy (Animalia)
Vývojový stupeň epitelovce (Eumetazoa)
Vývojová vetva druhoústovce (Dueterostomia)
Kmeň (phylum) chordáty (Chordata)
Podkmeň (subphylum) stavovce (Verterbata)
Nadtrieda (superclassis) čeľustnatce (Gnathostomata)
Stupeň štvornožce (Tetrapoda)
Trieda (classis) vtáky (Aves)
Podtrieda (subclassis) pravé vtáky (Ornithurae)
Nadrad (superordo) letce (Neognathe)
Rad (ordo) pelikánotvaré (Pelecaniformes)
Čeľaď (familia) pelikánovité (Pelecanidae)
Rod (genus) pelikán (Pelecanus)
Druh (species) pelikán kučeravý (Pelecanus crispus
Binomické meno=Pelecanus crispus)
Vedecký názov
pelikán kučeravý
Burch, 1832
Synonymá
pelikán brčkavý,
pelikán chochlatý
Mapa rozšírenia pelikána kučeravého
Hniezdiaci, výskyt v letnom období
Hniezdiaci, celoročný výskyt
Migrujúci
Nehniezdiaci
Vedecká klasifikácia prevažne podľa tohto článku
Biologický portál
Vajce
Pelikán kučeravý (iné názvy: pelikán brčkavý, pelikán chochlatý[2]; lat. Pelecanus crispus) je druh vtáka z čeľade pelikánovité. Pelikán kučeravý patrí v Európe medzi najväčšie vodné vtáky. Žije na plytkých jazerách a v deltách riek juhovýchodnej Európy a Ruska pri Stredozemnom mori, Čiernom mori, Azovskom a Kaspickom mori, pri Aralskom a Balchašskom jazere.[3] Podľa Medzinárodnej únie na ochranu prírody a prírodných zdrojov pelikán kučeravý patrí medzi takmer ohrozené druhy, trend celkovej populácie je klesajúci. V deviatich krajinách hniezdi pravidelne, z nich v jednej má stabilné stavy (Rumunsko), v troch stúpajúci trend (Grécko, Turecko a Albánsko) a vo zvyšných štyroch má kolísavý trend (Rusko, Bulharsko, Ukrajina a Čierna Hora). V mnohých štátoch mimo Európy jeho stavy klesajú (Mongolsko, Uzbekistan, Turkmenistan a v časti Kazachstanu), pričom v Kazachstane stúpajú. Populácia v Kazachstane tým môže predstavovať 29 – 47% celkovej populácie druhu. Počet ohrozujúcich faktorov ostáva stále rovnaký a okrem toho populácia v juhovýchodnej Európe je úplne závislá na аplikácii manažmentských оpatrení.[1]
Opis
Je to najväčší druh pelikána v Európe. Aj napriek svojej veľkosti a váhe je to výkonný letec, výborne plachtí na veľkých širokých krídlach. Má striebristobiele sfarbenie, iba špičky krídel sú čierne. Vak pod zobákom je oranžovočervený, zobák svetložltý, s oranžovým koncom.
Súhrnné informácie
Dĺžka: 1,6 – 1,8 m
Hmotnosť: 10 – 13 kg
Operenie: Pohlavia sú si podobné
Výskyt: Jv. Európa, j. a jz. Ázia, sv. Afrika
Migrácia: Čiastočne sťahovavý
Status: Menej ohrozený
Biotopy výskytu: Stojaté vody, tečúce vody, pobrežia a pobrežné vody
Výskyt a stav na Slovensku
Pelikán kučeravý len náhodne zaletí na Slovensko. Existujú len dve doložené pozorovania. Prvé je zo 7. júna 1980 na lokalite Senianske rybníky doložené fotodokumentáciou[3] a druhé 30. decembra 2009 na Hrušovskej zdrži na Dunaji.[4], takisto doložené fotografiami a pozorovania iných pozorovateľ až do februára 2010. [5]
Ekosozologický status v roku 1995 Im - nezaradený migrant, resp. nehniezdič. V roku 1998 žiadny.[3] V roku 2001 žiadny.[6] V roku 2014 žiadny.[7][8][9] Európsky ochranársky status SPEC1 - druhy vyskytujúce sa v Európe, vyžadujúce celosvetovú ochranu ako globálne ohrozené. Stupeň ohrozenia V - zraniteľný druh.[3]
Hniezdenie
Často hniezdia vo veľkých kolóniách, pričom jeden pár spravidla vyvedie iba jedno mláďa. Vo veku troch alebo štyroch týždňov sa mláďatá zhromažďujú do „škôlok“ a starostlivosť rodičov sa obmedzuje iba na kŕmenie. Vo veku šiestich týždňov mláďatá začínajú loviť samostatne a o mesiac sa pokúsia o svoj prvý let.
Potrava
Pelikán kučeravý sa živí rôznymi rybami. Denne spotrebuje priemerne kilogram potravy. Korisť loví z hladiny ponáraním hlavy a prednej časti tela. Niekedy lovia pelikány spoločne – vytvoria polkruhovitú rojnicu, v ktorej ryby naženú na plytčinu, kde ich potom ľahko pochytajú do veľkých zobákov.
Ochrana
Ohrozený je viacerými faktormi, ako sú meliorácie, znečistenie a prenasledovanie rybármi. V súčasnosti je tento druh zaradený do kategórie „menej ohrozený“ a jeho prežitie závisí od ochranárskych opatrení.
Referencie
↑ a b IUCN Red list 2018.2. Prístup 4. januára 2019.
↑ KOVALIK, Peter, et al. Slovenské mená vtákov sveta [online]. Bratislava: SOS/BirdLife Slovensko, 2010 (2016), rev. 2016-10-23, [cit. 2016-12-12]. Dostupné online.
↑ a b c d DANKO, Štefan; DAROLOVÁ, Alžbeta; KRIŠTÍN, Anton, et al. Rozšírenie vtákov na Slovensku. Bratislava : Veda, 2002. Autor druhu Štefan Danko. ISBN 80-224-0714-3. Kapitola Pelikán kučeravý, s. 80 - 81.
↑ ŠRANK, Vladimír. 11. správa Faunistickej komisie Slovenskej ornitologickej spoločnosti/BirdLife Slovensko The 11th report of the Rarities Committee of the Slovak Ornithological Society/BirdLife Slovakia. Tichodroma, roč. 23, čís. 2011, s. 77 - 79. Dostupné online [cit. 2018-08-31].
↑ Zoznam pozorovaní druhu: Pelecanus crispus - Pelikán kučeravý, databázový systém Birding Slovakia, [online]. [Cit. 2018-08-31]. Dostupné online. Archivované 2018-08-31 z originálu.
↑ BALÁŽ, Daniel; MARHOLD, Karol; URBAN, Peter. Červený zoznam rastlín a živočíchov Slovenska. 1. vyd. Banská Bystrica : Štátna ochrana prírody Slovenskej republiky, 2001. 160 s. Dostupné online. ISBN 80-89035-05-1. Kapitola Červený (ekosozologický) zoznam vtákov (Aves) Slovenska: Anton Krištín, Ľudovít Kocian, Peter Rác (en: Red (Ecosozological) List of Birds (Aves) of Slovakia), s. 150 - 153.
↑ Demko M., Krištín A. & Pačenovský S. 2014: Červený zoznam vtákov Slovenska. SOS/BirdLife Slovensko, 52 pp. [online]. vtaky.sk, 2014, [cit. 2018-03-03]. Dostupné online.
↑ DEMKO, Miroslav; KRIŠTÍN, Anton; PUCHALA, Peter. Červený zoznam vtákov Slovenska. Tichodroma, roč. 25, čís. 2013, s. 69 - 78. Dostupné online [cit. 2018-03-03].
↑ JEDLIČKA, Ladislav; KOCIAN, Ľudovít; KADLEČÍK, Ján; FERÁKOVÁ, Viera. Hodnotenie stavu ohrozenia taxónov fauny a flóry [online]. Bratislava: Štátna ochrana prírody SR, Banská Bystrica, Univerzita Komenského v Bratislave, vydavateľstvo Faunima, online in vtaky.sk, 2007, [cit. 2018-03-04]. Dostupné online.
Iné projekty
Commons
Wikidruhy
Commons ponúka multimediálne súbory na tému Pelikán kučeravý
Wikidruhy ponúkajú informácie na tému Pelikán kučeravý
Externé odkazy
Hlas pelikána kučeravého na xeno-canto zoznam nahrávok bez mapy (rýchlejšie) alebo zoznam nahrávok s mapou. (po anglicky)
Videá, fotografie a nahrávky zvukov o Pelecanus crispus na stránke eBird - Cornell Lab of Ornithology - Macaulay Library a podrobné informácie o Pelecanus crispus na stránke Birds of the World - Cornell Lab of Ornithology (v roku 2020 došlo k spojeniu s obsahom HBW online aj IBC, kompletný obsah je prístupný po registrácii)
Zdroj: „https://sk.wikipedia.org/w/index.php?title=Pelikán_kučeravý&oldid=7658900“
Kategórie:
Pelikánovité
Takmer ohrozené druhy
Vtáky na Slovensku
Skrytá kategória:
Portál:Biológia/Zapojené články
Dátum a čas poslednej úpravy tejto stránky: 9. október 2023, 07:57.