Karnosaury
Lebka alosaura.
Vedecká klasifikácia
Doména eukaryoty
Ríša (regnum) živočíchy (Animalia)
Vývojový stupeň epitelovce (Eumetazoa)
Skupina dvojstranovce (Bilateralia)
Vývojová vetva druhoústovce (Dueterostomia)
Kmeň (phylum) chordáty (Chordata)
Podkmeň (subphylum) stavovce (Vertebrata)
Nadtrieda (superclassis) čeľustnatce (Gnathostomata)
Stupeň štvornožce (Tetrapoda)
Trieda (classis) plazy (Reptilia)
Podtrieda (subclassis) Diapsida
Infratrieda (infraclassis) Archosauria
Divisio Avemetatarsalia
Subdivisio Ornithodira
Nadrad (superordo) dinosaury (Dinosauria)
Rad (ordo) Saurischia
Podrad (subordo) Theropoda
– Tetanurae
Infrarad (infraordo) karnosaury (Carnosauria)
Vedecký názov
Carnosauria
von Huene, 1920
Vedecká klasifikácia prevažne podľa tohto článku
Biologický portál
Portál vedy o Zemi
Karnosaury[1] (lat. Carnosauria) je skupina veľkých dravých dinosaurov, ktorá bola rozšírená od strednej jury do spodnej kriedy.
Charakteristika
Zostavené kostry zachytávajúce útok primitívneho karnosaura z rodu Monolophosaurus na platňochrbtého dinosaura (Stegosauria) z rodu Tuojiangosaurus.
Karnosaury boli vybavené veľkými úzkymi lebkami, ktoré boli značne odľahčené otvormi. Na lebkách mávali často výrazné nadočnicové rohy a kostené hrebene, tiahnúce sa od očníc k nozdrám. Tieto útvary zrejme slúžili najmä na predvádzanie sa samcov pred samicami, no zároveň boli aj nebezpečnou zbraňou. Karnosaury mali síce ľahko stavané, no veľmi pevné lebky, ktorými mohli omráčiť menšiu a stredne veľkú korisť tým, že do nej z rýchlosti hlavou narazili. Pri love veľkej koristi si tieto tvory vypomáhali aj pazúrmi všetkých končatín. Veľkú korisť sa snažili (na rozdiel od tyranosaurov) ráňať najmä do slabín, ktoré jej počas útoku mohli doslovne roztrhať. Zo zachovaných stôp sa dá vyčítať, že šlo o trúfalé dravce loviace aj oveľa väčšie sauropody.
História
Karnosaury je z historického hľadiska jedna z najslávnejších skupín dinosaurov, preslávená najmä filmami Carnosaurus a Carnosaurus II. Názov samotný sa používa temer sto rokov, pričom sem boli dlho radené prakticky všetky veľké teropody, od tyranosaura cez spinosaura k megalosaurovi, a až novšie výskum odhalili, že mnohé formy nespájalo nič viac ako veľkosť. Časom sa takto karnosaury zbavili mnohých skupín až ostali len Allosauridae a ich príbuzní.
Systematika (stav okolo roku 2010)
Carnosauria:
...niekoľko rodov
Allosauroidea (=Allosauria v širšom zmysle)
...niekoľko rodov
čeľaď Sinraptoridae (=Metriacanthosauridae) - Sem patrí napr. rod Sinraptor. Zástupcovia tejto čeľade mali mohutnejšiu stavbu tela a boli pomalší, no vďaka nižšiemu držaniu hlavy získali značné manévrovacie schopnosti.
Allosauria v užšom zmysle
čeľaď Allosauridae - Sem patrí napr. rod Allosaurus. Zástupcovia tejto čeľade boli aj napriek značnej veľkosti pomerne ľahkí a rýchli.
Carcharodontosauria
čeľaď Carcharodontosauridae - Sem patrí napr. rod Giganotosaurus. Zástupcovia tejto čeľade sa vyznačovali charakteristickým tvarom lebky a neohnutými zubami. Niektorými znakmi sa podobá ceratosaurom zo skupiny Abelisauridae.
čeľaď Neovenatoridae (možno vrátane taxónu Megaraptora)
Pozri aj
Coelurosauria
Zdroje
↑ LINDSAY, W. Obry praveku. Bratislava: Fortuna Print. 1994. 96 s. Preklad: Milan Thurzo
Iné projekty
Commons
Wikidruhy
Commons ponúka multimediálne súbory na tému Karnosaury
Wikidruhy ponúkajú informácie na tému Karnosaury
Zdroj: „https://sk.wikipedia.org/w/index.php?title=Karnosaury&oldid=7608871“
Kategória:
Carnosauria
Skryté kategórie:
Portál:Biológia/Zapojené články
Portál:Vedy o Zemi/Zapojené články
Dátum a čas poslednej úpravy tejto stránky: 17. júl 2023, 05:30.