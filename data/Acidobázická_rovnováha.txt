Acidobázická rovnováha je rovnováha medzi prívodom a vylučovaním, resp. medzi tvorbou a neutralizáciou kyselín a zásad v organizme. Koncentrácia vodíkových iónov v mimobunkovej tekutine sa pohybuje okolo 40 mmol.l−1, čo zodpovedá hodnote pH 7,4. Aj pomerne malé výkyvy z tejto rovnovážnej hodnoty majú pre organizmus závažné následky, preto existujú systémy, ktoré ju udržiavajú v stabilných hodnotách. Stálosť pH vnútorného prostredia sa tiež označuje ako izohydria.
Rovnovážne systémy
tlmivé
hydrogénuhličitanový
fosfátový
hemoglobínový
bielkovinový
regulácia pH dýchaním (CO2 + H2O ⇌ H2CO3 ⇌ H+ + HCO3−)
regulácia pH obličkami (vylučovanie H+, regulácia vylučovania NaHCO3)
Poruchy acidobázickej rovnováhy
respiračné (podmienená zmenami pCO2)
respiračná acidóza
respiračná alkalóza
metabolické (podmienená zmenami koncentrácie NaHCO3)
metabolická acidóza
metabolická alkalóza
Kompenzácia poruchy prebieha recipročne, napríklad metabolická acidóza sa kompenzuje respiračnou alkalózou. Zásadný význam pre liečbu týchto porúch má určenie primárnej príčiny; zásah do kompenzačnej zložky by pacienta ešte viac poškodil. Väčšina porúch je zmiešaná, s väčším či menším podielom oboch zložiek.
Pozri aj
homeostáza
Zdroj
acidobázická rovnováha. In: Encyclopaedia Beliana. 1. vyd. Bratislava : Encyklopedický ústav SAV; Veda, 1999. 696 s. ISBN 80-224-0554-X. Zväzok 1. (A – Belk), s. 39.
Zdroj: „https://sk.wikipedia.org/w/index.php?title=Acidobázická_rovnováha&oldid=7029267“
Kategória:
Fyziológia
Dátum a čas poslednej úpravy tejto stránky: 9. máj 2020, 14:47.