Pinka severská
samec vo svadobnom šate
Stupeň ohrozenia
(globálne[1])
Vedecká klasifikácia
Doména eukaryoty
Ríša (regnum) živočíchy (Animalia)
Vývojový stupeň epitelovce (Eumetazoa)
Skupina dvojstranovce (Bilateralia)
Vývojová vetva druhoústovce (Dueterostomia)
Kmeň (phylum) chordáty (Chordata)
Podkmeň (subphylum) stavovce (Vertebrata)
Nadtrieda (superclassis) čeľustnatce (Gnathostomata)
Stupeň štvornožce (Tetrapoda)
Trieda (classis) vtáky (Aves)
Podtrieda (subclassis) pravé vtáky (Ornithurae)
Nadrad (superordo) letce (Neognathae)
Rad (ordo) spevavce (Passeriformes)
Čeľaď (familia) pinkovité (Fringillidae)
Rod (genus) pinka (Fringilla)
Druh (species) pinka severská (F. montifringilla)
Vedecký názov
Fringilla montifringilla
Linnaeus, 1758
Synonymá
ikavec, pinka severská, ikavec severný, pinka ikavec, pinka ikavá,
Mapa rozšírenia pinky severskej
Hniezdiaca, výskyt v letnom období
Hniezdiaca, celoročný výskyt
Nehniezdiaca
Na potulkách (závislosť na sezóne nejasná)
Vedecká klasifikácia prevažne podľa tohto článku
Biologický portál
Pinka severská (iné názvy: ikavec, pinka ikavec, pinka ikavá, ikavec severný, pinka severská[2]; Fringilla montifringilla) je malý spevavec z čeľade pinkovitých. Podľa Medzinárodnej únie na ochranu prírody a prírodných zdrojov pinka severská patrí medzi najmenej ohrozené druhy, trend celkovej populácie je klesajúci, podľa prieskumov v rokoch 1980 – 2013 stavy v Európe mierne poklesli.[1] Podľa výsledkov paneurópskeho sčítania bežných druhov vtákov má trend hýľa obyčajného v Európe za roky 1980 – 2017 mierny pokles[3].
Opis
Dĺžka tela: 14 – 17 cm
Rozpätie krídel: 25 – 28 cm
Hmotnosť: 22 – 27 g
Pinka ikavec je rovnako veľká ako jej hojnejšia príbuzná pinka obyčajná (pinka lesná). Má štíhle telo, pomerne dlhý chvost a krátky špicatý zobák. Samec vo svadobnom šate má šedú až čiernu hlavu, zátylok, chrbát, chvost a krídla s dvomi viditeľnými pruhmi. Hruď je oranžová, brucho biele, zobák a končatiny žltkasté, na bokoch má hnedé škvrny. V prostom šate je sfarbený podobne ako samička, ktorá má hlavu a chrbát oranžovú s čiernymi škvrnkami. Od pinky obyčajnej ju spoľahlivo rozoznáme vďaka oranžovej hrudi a tmavému chrbátu.
Pinka ikavec žije v kŕdľoch, často v spoločnosti piniek lesných. Ide o veľmi zdatného letca.
Hlas
Spev
14 s., Rusko
Vábenie "džííp"
36 s., Slovensko, na pozadí spieva drozd čierny.
Rozšírenie
Pinka severská hniezdi na území tiahnúcom sa od Britských ostrovov a Škandinávskeho polostrova po Estónsko a Kamčatku. Prezimovať odlieta do strednej a južnej Európy, severnej Afriky, Pakistanu, Indie, Číny a Japonska. Súčasná európska populácia má približne 25 – 43 miliónov jedincov.
Výskyt a stav na Slovensku
Na Slovensku sa vyskytuje pravidelne ako zimný hosť v čase od októbra do apríla. Každoročne na Slovensku prezimuje približne 300 000 – 2 000 000 jedincov.[4] Vo veľkých, po niektoré roky aj niekoľkotisícových kŕdľoch sa zdržiavajú pinky v bučinách, kde sú ich obľúbenou potravou bukvice.[5] Zimovanie bolo zistené v 76,70 % mapovacích kvadrátov.
Biotop
Hniezdi predovšetkým v otvorených ihličnatých, brezových a bukových lesoch, na lesných čistinách a burinatých lokalitách.
Hniezdenie
Hniezdo si stavia najčastejšie na ihličnatých drevinách. Vďaka jeho zamaskovaniu lišajníkom, kôrou a trávami je zväčša dobre ukryté. V priebehu mája až júla doňho kladie 3 – 8 bielych vajíčok s čiernymi škvrnkami, na ktorých samička sedí 11 – 12 dní.
Potrava
V severských oblastiach sa živí cez leto drobným hmyzom, húsenicami, motýlikmi a inými bezstavovcami, cez zimu semenami rastlín a stromov.[6]
Ochrana
Je zákonom chránená, spoločenská hodnota je 300 € (Vyhláška MŽP č. 170/2021).[7]
Galéria
Samček
Samček vo svadobnom šate
Január 2009, Rakúsko, nocovisko obrovského kŕdľa asi 4 miliónov jedincov
Vajíčka
Kompozitná fotografia - pomôcka na ľahšie spoznanie druhu, v ľavej časti v strede je na porovnanie pinka lesná
Kompozitná fotografia - pomôcka na ľahšie spoznanie druhu
Referencie
↑ a b IUCN Red list 2021.2. Prístup 20. novembra 2021.
↑ KOVALIK, Peter, et al. Slovenské mená vtákov sveta [online]. Bratislava: SOS/BirdLife Slovensko, 2010 (2016), rev. 2016-10-23, [cit. 2016-11-14]. Dostupné online.
↑ Species trends of Fringilla montifringilla (Brambling) [online]. pecbms.info, [cit. 2021-11-20]. Dostupné online. (En)
↑ pinka severská (ikavec) [online]. SOS/BirdLife Slovensko, © 2007-10, [cit. 2013-10-16]. Dostupné online.
↑ TASR. Zimovať k nám už prileteli pinky a ďalšie severské vtáky. SME (Bratislava: Petit Press a.s.), 2005-11-02. Dostupné online [cit. 2013-10-15]. ISSN 1335-4418.
↑ VILČEK, František. Naše vtáky. Bratislava : Obzor, 1974. Kapitola 143. Pinka severská (ikavec).
↑ Vyhláška č. 170/2021 Z. z. [online]. [Cit. 2021-06-23]. Dostupné online.
Iné projekty
Commons
Wikidruhy
Commons ponúka multimediálne súbory na tému Pinka severská
Wikidruhy ponúkajú informácie na tému Pinka severská
Externé odkazy
Hlas pinky severskej na xeno-canto zoznam nahrávok bez mapy (rýchlejšie) alebo zoznam nahrávok s mapou. (po anglicky)
Videá, fotografie a nahrávky zvukov o Fringilla montifringilla na stránke eBird - Cornell Lab of Ornithology - Macaulay Library a podrobné informácie o Fringilla montifringilla na stránke Birds of the World - Cornell Lab of Ornithology (v roku 2020 došlo k spojeniu s obsahom HBW online aj IBC, kompletný obsah je prístupný po registrácii)
Zdroj
Tento článok je čiastočný alebo úplný preklad článku Pěnkava jikavec na českej Wikipédii.
Zdroj: „https://sk.wikipedia.org/w/index.php?title=Pinka_severská&oldid=7272397“
Kategórie:
Pinkovité
Vtáky na Slovensku
Najmenej ohrozené druhy
Skrytá kategória:
Portál:Biológia/Zapojené články
Dátum a čas poslednej úpravy tejto stránky: 20. november 2021, 20:02.