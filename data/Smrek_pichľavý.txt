Smrek pichľavý
Vedecká klasifikácia
Doména eukaryoty
Ríša (regnum) rastliny (Plantae, Vegetabilia)
Podríša (subregnum) zelené (Viridiplantae, Chlorobionta)
Vývojová línia cievnaté (Tracheophyta)
Vývojová vetva semenné (Spermatophyta)
Skupina nahosemenné (Gymnospermae)
Oddelenie borovicorasty (Pinophyta)
Trieda (classis) ihličnany (Pinopsida)
Čeľaď (familia) borovicovité (Pinaceae)
Rod (genus) smrek (Picea)
Druh (species) smrek pichľavý (Picea pungens)
Vedecký názov
Picea pungens
George Engelmann
Vedecká klasifikácia prevažne podľa tohto článku
Biologický portál
Smrek pichľavý[1] (iné názvy: smrek strieborný[2][3][4], ľudovo strieborná jedlička[5][6][7], modrý smrek[7]; lat. Picea pungens) je strom z rodu smrek (Picea) z čeľade borovicovité (Pinaceae).
Ako smrek strieborný (strieborný smrek) sa v užšom zmysle označuje len podskupina tohto druhu, ktorá sa vyskytuje v niektorých systémoch a klasifikuje sa ako varieta argentea alebo kultivar Argentea alebo forma argentea (dlhý slovenský názov: smrek pichľavý strieborný).[8][9][10][11]
Pôvod
Pôvodom je to americký druh smreku, ktorý sa dostal do Európy v roku 1863.
Opis
Jeho kmeň je pokrytý sivohnedou rozbrázdenou borkou. Konáre sú husté, ale v pomere ku kmeňu krátke. Mladé konáre majú žltohnedé sfarbenie. Púčiky sa objavujú neskôr ako u iných druhov. Sú okrúhlo tupé, neživicové a mladé ihlice sú mäkké. Dospelé ihlice majú naopak veľkú tvrdosť, zahrotené konce (preto pichľavý) a odstávajú od konárikov viac ako ihlice podobného druhu smreka Engelmannovho. Ihlice sú štvorhranné, zakrivené a ich zafarbenie závisí od kultivaru. Mladé šišky sú zelené, dospelé pieskovohnedé s dĺžkou 5-10 cm. Semenné šupiny majú ohybné s nerovným okrajom. Dorastá do výšky 30, prípadne až 50 metrov. Patrí medzi najrozšírenejšie pestované ihličnaté dreviny v našich končinách. Je to horská drevina rastúca vo výškach 2000-3000 metrov, veľmi tolerantná a prispôsobivá. Na rozdiel od iných druhov nie je až tak citlivý na znečistenie ovzdušia.[chýba zdroj]
Iné projekty
Commons
Wikidruhy
Commons ponúka multimediálne súbory na tému Smrek pichľavý
Wikidruhy ponúkajú informácie na tému Smrek pichľavý
Galéria
Zrelá šiška
Mladé ihličie
Detail konáriku
Zdroje
↑ ČERVENKA, Martin, et al. Slovenské botanické názvoslovie : rastlinná výroba. 1. vyd. Bratislava : Príroda, 1986. 517 s. S. 353.
↑ František Jansa (writer on landscape gardening.). Sadovníctvo; učebnica pre pol̕nohospodárske technické a majstrovské školy. [s.l.] : Slovenské vyd. pôdohospodárskej literatúry, 1962. 424 s. S. 144.
↑ Anglicko-slovenský pôdohospodársky slovník. Bratislava: Príroda. 1982. S. 101
↑ strieborný. In: Slovník slovenského jazyka (Peciar)
↑ Vedecké práce Výskumného ústavu lesného hospodárstva vo Zvolene. [s.l.] : Ustav vedecko-technickych informacii MPLH (etc), 1970. 900 s. S. 188.
↑ DURDÍK, Jakub. 10 najkrajších druhov vianočných stromčekov [online]. chovatelahospodar.sk, [cit. 2023-03-09]. Dostupné online.
↑ a b Pravda. Ako sa postarať o vianočný stromček, aby neopadal. pravda.sk (Bratislava: OUR MEDIA SR), 2021-11-28. Dostupné online [cit. 2023-03-09]. ISSN 1336-197X.
↑ HOLUBČÍK, M. Návrh slovenských názvov niektorých cudzokrajných drevín. In: SON 1960 č. 6 [1]
↑ CENNÍK VÝPESTKOV 2021 [online]. ekodendra.sk, 2019-09-27, [cit. 2023-03-09]. Dostupné online.
↑ ŠTEFKO, Jozef. Zvolen v minulosti a prítomnosti / (Zodpovedný redaktor Josef Stefko). [s.l.] : n.p., pobočný závod Martin pre MNV Zvolen, 1959. 231 s. S. 89.
↑ Picea pungens 'Argentea' / silvery Colorado spruce [online]. conifersociety.org, [cit. 2023-03-09]. Dostupné online.
Zdroj: „https://sk.wikipedia.org/w/index.php?title=Smrek_pichľavý&oldid=7564475“
Kategórie:
Borovicovité
Okrasné stromy
Ihličnaté stromy
Skryté kategórie:
Portál:Biológia/Zapojené články
Wikipédia:Články s chýbajúcou citáciou
Dátum a čas poslednej úpravy tejto stránky: 12. apríl 2023, 06:21.