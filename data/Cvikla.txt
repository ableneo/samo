Cvikla
(=repa obyčajná pravá kŕmna cviklová)
zväzok cvikiel
Vedecká klasifikácia
Doména eukaryoty
Ríša (regnum) rastliny (Vegetabilia)
Podríša (subregnum) zelené rastliny (Viridiplantae, Chlorobionta)
Vývojová línia cievnaté rastliny (Tracheophyta)
Vývojová vetva semenné rastliny (Spermatophyta)
Oddelenie krytosemenné rastliny (Angiospermae)
Trieda (classis) pravé dvojklíčnolistové rastliny (Eudicotidae)
Rad (ordo) klinčekotvaré (Caryophyllales)
Čeľaď (familia) láskavcovité (Amaranthaceae)
Rod (genus) repa (Beta)
Druh (species) repa obyčajná (Beta vulgaris)
Poddruh/Plemeno (subspecies) repa obyčajná pravá (Beta vulgaris subsp. vulgaris)
Odroda (varietas) repa obyčajná pravá kŕmna cviklová (= cvikla) (Beta vulgaris subsp. vulgaris convar. crassa var. conditiva)
Synonymá
Beta vulgaris subsp. vulgaris Skupina Conditiva
Vedecká klasifikácia prevažne podľa tohto článku
Biologický portál
Rozrezaný koreň
Cvikla (Beta vulgaris subsp. vulgaris Skupina Conditiva; iné názvy pozri nižšie) je taxón (obyčajne hodnotený ako Skupina, (kon)varieta či poddruh) z druhu repa obyčajná (Beta vulgaris). V minulosti sa občas zaraďoval ako samostatný druh. Je to dvojročná poľnohospodárska plodina, ktorej buľvu konzumujú ľudia ako zelenina.
Názvy
Slovenské názvy tohto taxónu sú: cvikla[1][2][3][4][5], repa obyčajná pravá kŕmna cviklová[3][2][4], repa obyčajná pravá cviklová[6], repa obyčajná cviklová[1][5], repa pravá cviklová[7], repa cviklová [8], červená repa[1][9], repa červená [10][11], červená šalátová repa[2], červená repa šalátová[12][13], šalátová repa[1][12], repa šalátová[14], jedlá repa[15], repa obyčajná jedlá[16], záhradná repa[17], nesprávne alebo ľudovo alebo zastarano: cvikľa[18][19][20], zastarano: baršč[7], zastarano: manholt č(i)erny (t. j. ekvivalent latinského názvu Beta nigra) [6], ľudovo: cviklovka[21], ľudovo: červená cvikla[22] (názov červená cvikla alternatívne znamená len červenú formu cviklu).
Latinské názvy tohto taxónu sú najmä:[23]
ako taxón v rámci druhu repa obyčajná (Beta vulgaris):
Beta vulgaris subsp. vulgaris Skupina Conditiva
Beta vulgaris subsp. vulgaris Skupina Vulgaris
Beta vulgaris Skupina Conditiva
Beta vulgaris Skupina Vulgaris
Beta vulgaris subsp. vulgaris convar. crassa [alebo convar. vulgaris] var. conditiva [alebo provar. conditiva]
Beta vulgaris var. conditiva
Beta vulgaris var. rubra
Beta vulgaris var. cruenta
Beta vulgaris convar. conditiva
Beta vulgaris subsp. esculenta var. rubra
Beta vulgaris subsp. rapacea var. rubra
Beta vulgaris var. rapa f. rubra
Beta vulgaris Var.-Gr. cruenta
Beta vulgaris f. rubra (a Beta vulgaris f. zonata)
Beta vulgaris esculenta f. rubra
Beta vulgaris subsp. conditiva
Beta vulgaris subsp. esculenta
Beta vulgaris subsp. rubra
Beta vulgaris subsp. vulgaris
Beta vulgaris cruenta
Beta vulgaris rubra a Beta vulgaris rosea
Beta crassa subsp. europaeum convar. cruenta
Beta maritima hortensis
ako samostatný druh (skôr zastarano):
Beta vulgaris
Beta rubra
Beta hortensis
Beta conditiva
Beta cruenta
Beta italica
Beta nigra (O Beta nigra pozri poznámku v článku repa obyčajná)
Systematika
Systém taxónu pozri v článku repa obyčajná.
Pôvod
Jej pôvod je v Stredomorí a v severoafrickom prostredí. Je známa a obľúbená ako v Európe, tak v Severnej Amerike a mnohých ázijských krajinách. Prvé záznamy o cvikle sú staré asi 3 000 rokov a pochádzajú z Babylonie. Bola známa aj v starom Ríme, kde ju bohato využívali, jednak ako jedlo, ale najmä ako liek. Vďaka antike sa rozšírila do celej Európy.[24]
Použitie
Surová cvikla sa dobre uplatní v šalátoch. Výborne chutí s cesnakom, chrenom, kapustou, jablkami, pomarančmi a orechmi. Z varenej cvikly pripravujeme šaláty so smotanou, majonézou, marinádou a pod. Oba druhy šalátov sú dobrým doplnkom pečeného mäsa a minútok. Uvarenú mladú cviklu stačí len osoliť, pokvapkať citrónom a maslom - je to dobrá príloha pre tých, ktorí nemajú radi kyslé šaláty.
Ide o jeden z najrozšírenejších druhov pestovaných riep. Jej konzumácia je rozšírená prevažne vo východnej Európe, kde sa používa na prípravu boršča. Ku konzumácii najčastejšie slúži podzemná koreňová časť, ktorá sa pred jedlom často varí či sa podáva studená po uvarení ako šalát s octom alebo olejom. Dajú sa konzumovať aj zelené listy, ktoré sa najčastejšie podávajú dusené alebo varené.
Liečivé účinky
Cvikla obsahuje v hojnom množstve betaín, ktorý bráni rozvoju kôrnatenia tepien a podporuje činnosť pečene. Farbivo cvikly rozširuje koronárne tepny a spevňuje stenu vlásočníc. Z jej priamych liečivých účinkov menujme tiež účinky močopudné, vylučuje soľ z tela, povzbudzuje činnosť žalúdka a tvorbu žlče. Pri ateroskleróze sa odporúča liečivá kúra: surová šťava z cvikly v dávke 50 – 100 ml denne po dobu aspoň desiatich dní. Podporuje rast buniek a opravuje ich jadrá. Aktivuje tvorbu červených krviniek, a tým zásobovanie buniek kyslíkom. Vyvoláva optimistickejšiu náladu. Zbavuje črevá jedovatých látok, odstraňuje zápchu. Dodáva pružnosť a lesk pleti, vlasom a nechtom. Neutralizuje a zároveň odstraňuje jedovaté látky, najmä v mozgu.
Priemerný obsah látok a minerálov
Cvikla v 100 g buľvy obsahuje asi 70 mg sodíka, 380 mg draslíka a 20 mg vápnika, ďalej obsahuje horčík a z mikroprvkov rubídium a cézium. Dôležitý je obsah rastlinných farbív, antokyánov, zabraňujúcich krehnutiu ciev. Z vitamínov obsahuje vitamín C, vitamíny skupiny B a ďalšie.
Tabuľka udáva dlhodobý priemerný obsah živín, prvkov, vitamínov a ďalších nutričných parametrov zistených v cvikle.[25]
Zložka
Jednotka
Priemerný obsah
Prvok (mg/100 g)
Priemerný obsah
Zložka (mg/100 g)
Priemerný obsah
voda g/100 g 87,1 Na 66 vitamín C 5
Bielkoviny g/100 g 1,7 K 380 vitamín D 0
tuky g/100 g 0,1 Ca 20 vitamín E stopy
cukry g/100 g 7,0 Mg 11 vitamín B6 0,03
škrob g/100 g 0,6 P 51 vitamín B12 0
vláknina g/100 g 1,9 Fe 1,0 karotén 0,02
Mastné kyseliny g/100 g 0,1 Cu 0,02 tiamín 0,01
Cholesterol g/100 g 0 Zn 0,4 riboflavín 0,01
Energia kJ/100 g 154 Mn 0,7 niacín 0,1
Referencie
↑ a b c d BERNÁTOVÁ, Dana. Flóra Slovenska VI/4. 1. vyd. Bratislava : Veda, 2016. 777 s. ISBN 978-80-224-1501-9. S. 179 a nasl.
↑ a b c cvikla. In: Encyclopaedia Beliana. 1. vyd. Bratislava : Encyklopedický ústav SAV; Veda, 2001. 686 s. ISBN 80-224-0671-6. Zväzok 2. (Bell – Czy), s. 666.
↑ a b MIČIETA, Karol; ZAHRADNÍKOVÁ, Eva; HRABOVSKÝ, Michal; ŠČEVKOVÁ, Jana. Fylogenéza a morfogenéza cievnatých rastlín. Prvé. vyd. V Bratislava : Univerzita Komenského v Bratislave, 2018. 339 s. ISBN 978-80-223-4403-6. S. 221.
↑ a b ČERVENKA, Martin, et al. Slovenské botanické názvoslovie : rastlinná výroba. 1. vyd. Bratislava : Príroda, 1986. 517 s. S. 129.
↑ a b BARANEC, T. Systematická botanika. 2001. S. 79
↑ a b manholt. In: Historický slovník slovenského jazyka (Poznámka: Výklad v bode 2. nie je uvedený správne. V skutočnosti tam má byť uvedené repa obyčajná (Beta vulgaris) – pozri poznámku k tomuto istému zdroju v článku repa obyčajná.)
↑ a b baršč. In: Historický slovník slovenského jazyka (Poznámka: Latinský názov je uvedený nesprávne.)
↑ BÖHM, Čestmír, a kol. Záhradkárska encyklopédia. 1. vyd. Bratislava : Príroda, 1988. 448 s. S. 202.
↑ cvikla. In: Krátky slovník slovenského jazyka. 4. dopl. a upr. vyd. Bratislava : Veda, 2003. 985 s. ISBN 80-224-0750-X. S. 91.
↑ Doplnok č. 2 k Metodickému usmerneniu k niektorým ustanoveniam výnosu Ministerstva pôdohospodárstva SR z 21. januára 2003 č.148/2/2003-100, o podpore podnikania v poľnohospodárstve, v znení výnosu z 8. apríla 2003 č. 969/2/2003-100 a uznesenia vlády SR č. 886 z 24. septembra 2003 (Číslo: 538/2003-100) [1]
↑ ŠKUCIOVÁ, A. Signalizácia v ochrane rastlín – 30/2021 [online]. agroporadenstvo.sk, [cit. 2022-07-15]. Dostupné online.
↑ a b repa. In: Pyramída
↑ Nemecko-slovenský pôdohospodársky slovník. Bratislava: Príroda. 1971. S. 412
↑ repa. In: Všeobecný encyklopedický slovník M-R. 2002. S. 895-896
↑ CHAUVET, Michel. Annexes. [s.l.] : M. Chauvet, 1985. 894 s. Dostupné online.
↑ JASIČ, Ján. Spriadač americký (Hyphantria cunea (Drury)). [s.l.] : Vydavatels̕tvo Slovenskej akadémie vied, 1964. 320 s. S. 158.
↑ [2]
↑ MISLOVIČOVÁ, S. O skloňovaní podstatných mien zakončených na –la. In: Kultúra slova, 2012, roč. 46, č. 1 [3]
↑ Národopisný věstník českoslovanský (vydává Společnost národopisného musea českoslovanského). [s.l.] : Nakl. Společnosti národop. musea českoslovanského, 1920. 460 s. S. 71.
↑ LIM, T. K.. Edible Medicinal and Non-Medicinal Plants (Volume 10, Modified Stems, Roots, Bulbs). [s.l.] : Springer, 2016. 659 s. ISBN 978-94-017-7276-1. S. 28.
↑ cviklovka. In: Slovník slovenských nárečí I. S. 226
↑ cvikla. In: Slovník slovenských nárečí I. S. 226
↑ Pozri zdroje k systematike uvedené v článku repa obyčajná.
↑ http: //www.prostezdravi .sk / cervena-repoobstarávacia-jeji-pozitivny-ucinky-na-zdravi /
↑ McCance a Widdowson's:The Composition of Foods, 6. Summary edition, Royal Society of Chemistry Cambridge a Food Standard Agency, 2008, ISBN 978-0-85404-428-3
Externé odkazy
Cervenarepa.eu – web venovaný cvikle, jej pestovaniu, nutričným hodnotám a receptom.
Zdroj
Tento článok je čiastočný alebo úplný preklad článku Řepa červená na českej Wikipédii.
z
d
u
Zelenina
artičoka
baklažán
batát
brokolica
cesnak
cibuľa
cícer
cuketa
cvikla
čakanka (puková, hlávková, štrbáková)
čierny koreň
dyňa
fazuľa
fenikel
kapusta (hlávková • čínska • pekinská)
hrach
chren
kaleráb
karfiol
kel
kukurica
kvaka
mangold
melón vodný
melón žltý
mrkva
oka
paprika
paštrnák
patizón
pažítka
petržlen
pór
rebarbora
reďkovka
romanesco
rukola
sója
šalát
šošovica
špargľa
špenát
tekvica
topinambur
uhorka
zeler
zemiak
žerucha
Cibuľová zelenina
Hlúbová zelenina
Koreňová zelenina
Listová zelenina
Plodová zelenina
Strukoviny
Zdroj: „https://sk.wikipedia.org/w/index.php?title=Cvikla&oldid=7564486“
Kategórie:
Koreňová zelenina
Láskavcovité
Skryté kategórie:
Stránky s magickými odkazmi ISBN
Portál:Biológia/Zapojené články
Dátum a čas poslednej úpravy tejto stránky: 12. apríl 2023, 06:24.