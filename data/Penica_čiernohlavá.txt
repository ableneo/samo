Penica čiernohlavá
Samec.
Stupeň ohrozenia
(globálne[1], na Slovensku[2])
Vedecká klasifikácia
Doména eukaryoty
Ríša (regnum) živočíchy (Animalia)
Vývojový stupeň epitelovce (Eumetazoa)
Skupina dvojstranovce (Bilateralia)
Vývojová vetva druhoústovce (Dueterostomia)
Kmeň (phylum) chordáty (Chordata)
Podkmeň (subphylum) stavovce (Vertebrata)
Nadtrieda (superclassis) čeľustnatce (Gnathostomata)
Stupeň štvornožce (Tetrapoda)
Trieda (classis) vtáky (Aves)
Podtrieda (subclassis) pravé vtáky (Ornithurae)
Nadrad (superordo) letce (Neognathae)
Rad (ordo) vrabcotvaré (Passeriformes)
Čeľaď (familia) penicovité (Sylviidae)
Rod (genus) penica (Sylvia)
Druh (species) penica čiernohlavá (S. atricapilla)
Vedecký názov
Sylvia atricapilla
Linnaeus, 1758
Synonymá
penica černohlavá
Mapa rozšírenia penice čiernohlavej
Hniezdiaca, výskyt v letnom období
Hniezdiaca, celoročný výskyt
Migrujúca
Nehniezdiaca
Pravdepodobne vyhynutá
Vedecká klasifikácia prevažne podľa tohto článku
Biologický portál
Penica čiernohlavá alebo penica černohlavá[3], (lat. Sylvia atricapilla) je stredne veľký druh spevavca z čeľade penicovité (Sylviidae). Hniezdi v palearktíde od severnej Afriky až po západnú Sibír. Penica čiernohlavá je rozšírená na celom území Slovenska do 1 650 m n. m. Je sťahovavá a vzácne prezimuje.[4][4] Podľa Medzinárodnej únie na ochranu prírody a prírodných zdrojov penica čiernohlavá patrí medzi najmenej ohrozené druhy, trend celkovej populácie je stúpajúci následkom všeobecného odlesňovania a zarastania okrajov krovinami. V rokoch 1980 – 2013 bol u európskej populácii zaznamenaný mierny nárast.[1]
Opis
Penica čiernohlavá meria 14 cm[5][6] a váži 15 – 21 g [7]. Je sivej farby na spodnej časti tela a hnedosivej farby na vrchnej časti tela. Samec má tmavočiernu vrchnú časť hlavy až po oko. Samica a mláďatá majú vrchnú časť tela viac hnedú a vrch hlavy hrdzavohnedý.[6][5][7]
Výskyt a stav na Slovensku
Penica čiernohlavá je jedným z najrozšírenejších druhov Slovenska, bola zistená v 98,6 % mapovacích kvadrátov.[4]
Odhadovaný počet hniezdiacich párov je 800 000 – 1 000 000, zimujúcich jedincov 0 – 50. Veľkosť populácie i územie na ktorom sa vyskytuje sú stabilné, maximálna zmena do 20 %. Ekosozologický status v rokoch 1995, 1998[4] a 2001[8] žiadny. V roku 2014 LC - menej dotknutý.[2][9][10] Európsky ochranársky status SPEC4 – druhy, ktorých globálne populácie sú koncentrované v Európe a majú tam vhodný ochranársky status. Stupeň ohrozenia S – vyhovujúci ochranársky status.[4]
Biotop
Obýva všetky druhy lesov od nížin po hornú hranicu lesa, kde obýva miesta s krovinami. Žije v krovinách popri potokoch a riekach, v parkoch a záhradách.[7] Nájdeme ju tiež vo vetrolamoch a v otvorených biotopoch s krovinami.[4]
Hniezdenie
Hniezdo ukrývajú v nízkych kríkoch. Upletené je z listov tráv a vnútri srsť. Na 4 – 6 vajíčkach sedia obaja rodičia 11 dní a výchova mláďat trvá tiež 10 – 11 dní. Hniezdia dvakrát, v máji – júni a v júli a auguste.[7]
Potrava
Živí sa hmyzom, napríkla voškami a rôznymi plodmi, ako sú maliny, baza čierna, baza červená, jarabina vtáčia, kalina a tiež marhule.[7]
Ochrana
Je zákonom chránená, spoločenská hodnota je 500 €. [11] Druh je zaradený do Bonnského dohovoru (Príloha II) a Bernského dohovoru (Príloha II).[12]
Hlas
Spev 3 samcov
2 min 1 s, Slovensko, okrem spevu penice čiernohlavej počujeme kolibiarika čipčavého, drozda čierneho a králika zlatohlavého.
Spev
17 s, Rusko, okrem spevu penice čiernohlavej počujeme drozda čierneho, červienku obyčajnú a pinku obyčajnú.
Spev
48 s, Anglicko, okrem spevu penice čiernohlavej počujeme holuba hrivnáka, drozda plavého, drozda čierneho, sýkorku veľkú a pinku obyčajnú.
Volanie "tek"
27 s, Anglicko, okrem hlasu penice čiernohlavej počujeme bažanta obyčajného, červienku obyčajnú a sýkorku uhliarku a zvuky leteckej dopravy.
Penica čiernohlavá spieva krásnym flautovitým spevom. V prvej časti spevu napodobňuje rôzne iné druhy.[6] Jej volanie znie ako "tek" a "čerr", pri silnejšom vzrušení ako "tek-tek-tek-tekčerr".[5]
Galéria
Samec
Samica
Vajíčka
Hniezdo s vajíčkami
Mláďatá majú hnedú čiapočku ako samica
Kompozitná fotografia – pomôcka na ľahšie spoznanie druhu
Cuculus canorus bangsi + Sylvia atricapilla
Referencie
↑ a b IUCN Red list 2021.3. Prístup 28. marca 2022
↑ a b Demko M., Krištín A. & Pačenovský S. 2014: Červený zoznam vtákov Slovenska. SOS/BirdLife Slovensko, 52 pp. [online]. vtaky.sk, 2014, [cit. 2018-03-03]. Dostupné online.
↑ KOVALIK, Peter, et al. Slovenské mená vtákov [online]. Bratislava: SOS/BirdLife Slovensko, 2010 (2016), rev. 2016-10-23, [cit. 2016-12-12]. Dostupné online.
↑ a b c d e f DANKO, Štefan; DAROLOVÁ, Alžbeta; KRIŠTÍN, Anton, et al. Rozšírenie vtákov na Slovensku. Bratislava : Veda, 2002. Autor druhu Rudolf Kropil. ISBN 80-224-0714-3. Kapitola Penica čiernohlavá, s. 514 – 515.
↑ a b c JONSSON, Lars. Die Vögel Europas und des Mittelmeerraumes. Stuttgart : Franckh-Kosmos, 1992. ISBN 3-440-06357-7. (po nemecky)
↑ a b c PETERSON, R. T.; MOUNTFORT, G.; HOLLOM, P. A. D.. Európa madarai. Budapest : Gondolat, 1986. ISBN 978-80-7234-292-1. (preklad do maďarčiny)
↑ a b c d e FERIANC, Oskár. Vtáky Slovenska 2. Bratislava : Veda, 1979.
↑ BALÁŽ, Daniel; MARHOLD, Karol; URBAN, Peter. Červený zoznam rastlín a živočíchov Slovenska. 1. vyd. Banská Bystrica : Štátna ochrana prírody Slovenskej republiky, 2001. 160 s. Dostupné online. ISBN 80-89035-05-1. Kapitola Červený (ekosozologický) zoznam vtákov (Aves) Slovenska: Anton Krištín, Ľudovít Kocian, Peter Rác (en: Red (Ecosozological) List of Birds (Aves) of Slovakia), s. 150 - 153.
↑ DEMKO, Miroslav; KRIŠTÍN, Anton; PUCHALA, Peter. Červený zoznam vtákov Slovenska. Tichodroma, roč. 25, čís. 2013, s. 69 - 78. Dostupné online [cit. 2018-03-03].
↑ JEDLIČKA, Ladislav; KOCIAN, Ľudovít; KADLEČÍK, Ján; FERÁKOVÁ, Viera. Hodnotenie stavu ohrozenia taxónov fauny a flóry [online]. Bratislava: Štátna ochrana prírody SR, Banská Bystrica, Univerzita Komenského v Bratislave, vydavateľstvo Faunima, online in vtaky.sk, 2007, [cit. 2018-03-04]. Dostupné online.
↑ Vyhláška č. 170/2021 Z. z. [online]. [Cit. 2021-06-23]. Dostupné online.
↑ BirdLife International (2020) Species factsheet: Sylvia atricapilla [online]. datazone.birdlife.org, [cit. 2020-02-15]. Dostupné online. (En)
Iné projekty
Commons
Wikidruhy
Commons ponúka multimediálne súbory na tému Penica čiernohlavá
Wikidruhy ponúkajú informácie na tému Penica čiernohlavá
Externé odkazy
Hlas penice čiernohlavej na xeno-canto zoznam nahrávok bez mapy (rýchlejšie) alebo zoznam nahrávok s mapou. (po anglicky)
Videá, fotografie a nahrávky zvukov o Sylvia atricapilla na stránke eBird - Cornell Lab of Ornithology - Macaulay Library a podrobné informácie o Sylvia atricapilla na stránke Birds of the World - Cornell Lab of Ornithology (v roku 2020 došlo k spojeniu s obsahom HBW online aj IBC, kompletný obsah je prístupný po registrácii)
Zdroj: „https://sk.wikipedia.org/w/index.php?title=Penica_čiernohlavá&oldid=7342803“
Kategórie:
Penicovité
Vtáky na Slovensku
Najmenej ohrozené druhy
Skrytá kategória:
Portál:Biológia/Zapojené články
Dátum a čas poslednej úpravy tejto stránky: 28. marec 2022, 19:29.