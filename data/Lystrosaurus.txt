Lystrosaurus
Lystrosaurus
Vedecká klasifikácia
Doména eukaryoty
Ríša (regnum) živočíchy (Animalia)
Vývojový stupeň epitelovce (Eumetazoa)
Skupina dvojstranovce (Bilateralia)
Vývojová vetva druhoústovce (Dueterostomia)
Kmeň (phylum) chordáty (Chordata)
Podkmeň (subphylum) stavovce (Vertebrata)
Trieda (classis) synapsida
Rad (ordo) Therapsida
Podrad (subordo) Anomodontia
Čeľaď (familia) Lystrosauridae
Rod (genus) Lystrosaurus
Vedecký názov
Lystrosaurus
Cope, 1870
Vedecká klasifikácia prevažne podľa tohto článku
Biologický portál
Portál vedy o Zemi
Lystrosaurus je rod z vyhynutej čeľade Lystrosauridae z taxónu Dicynodontia patriaceho do taxónu Anomodontia patriaceho do taxónu terapsidy.
Dosahoval dĺžku 100 až 250 cm. Žil pred asi 250 miliónmi rokov na rozhraní permu a triasu v južnej Afrike a v Antarktíde. Nálezy kostier týchto cicavcovitých plazov v týchto oblastiach sú jedným z dôkazov, že kontinenty južnej pologule boli v dávnej geologickej minulosti spojené v jednu súvislú pevninu (Pangeu). Bol bylinožravý.
Poznávacie znaky
Rozšírenie Lystrosaura (hnedou farbou) na kontinentoch budujúcich Gondwanu.
Lystrosaurus bol vzrastom tela veľký asi ako dnešná sviňa. Mal guľatú hlavu s nosnými otvormi položenými značne vysoko, priamo pod očnicami. Rovnako ako iní príslušníci taxónu Dicynodontia mal ústa premenené do formy pripomínajúcej korytnačí zobák, ktorý mu slúžil na spásanie rastlinnej potravy. Mal aj dva očné zuby podobné klom, ktoré mu mohli slúžiť pri predvádzaní sa alebo pri obrane. Valcovitý trup niesli krátke a silné končatiny, z ktorých predné boli silnejšie ako zadné. Mali päť prstov so silnými plochými pazúrmi značnej veľkosti, ktoré pravdepodobne slúžili na hrabanie.[chýba zdroj]
Tento článok týkajúci sa paleontológie je zatiaľ „výhonok“. Pomôž Wikipédii tým, že ho doplníš a rozšíriš.
Zdroj: „https://sk.wikipedia.org/w/index.php?title=Lystrosaurus&oldid=7554652“
Kategórie:
Paleontologické výhonky
Therapsida
Prehistorické plazy
Skryté kategórie:
Portál:Biológia/Zapojené články
Portál:Vedy o Zemi/Zapojené články
Wikipédia:Články s chýbajúcou citáciou
Dátum a čas poslednej úpravy tejto stránky: 23. marec 2023, 22:55.