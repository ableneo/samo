Večernica hvízdavá
Stupeň ohrozenia
[1]
Vedecká klasifikácia
Doména eukaryoty
Ríša (regnum) živočíchy (Animalia)
Vývojový stupeň epitelovce (Eumetazoa)
Skupina dvojstranovce (Bilateralia)
Vývojová vetva druhoústovce (Dueterostomia)
Kmeň (phylum) chordáty (Chordata)
Podkmeň (subphylum) stavovce (Vertebrata)
Čeľaď (familia) netopierovité
Rod (genus) večernica (Pipistrellus)
Druh (species) večernica hvízdavá (P. pipistrellus)
Vedecký názov
Pipistrellus pipistrellus
Schreber, 1774
Synonymá
večernica malá,
netopier hvízdavý
Mapa rozšírenia večernice hvízdavej
Vedecká klasifikácia prevažne podľa tohto článku
Biologický portál
Večernica hvízdavá[2] (iné názvy: netopier hvízdavý, večernica malá; lat. Pipistrellus pipistrellus) je druh z čeľade netopierovité. Podľa Medzinárodnej únie na ochranu prírody a prírodných zdrojov večernica hvízdavá patrí medzi najmenej ohrozené druhy, stav celkovej populácie je stabilný, je to jeden z najbežnejších druhov netopierov. Letné kolónie samíc s mláďatami majú zvyčajne 25 – 50, najväčšie až 200 jedincov. Môže zimovať jednotlivo alebo v malých skupinách ale boli zistené aj obrovské zoskupenia, napríklad až 45 000 v jaskyniach Slovenska a Rumunska.[1]
Opis
Hmotnosť: 3,3 až 6,1 g.[2]
Rozpätie krídel: 180 až 240 mm.[3]
Dĺžka tela: 40 až 48 mm.[2]
Dĺžka chvosta: 28 až 37 mm.[2]
Dĺžka ušnice: 9,6 až 11,8mm.[2]
Srsť má čiernohnedý základ. Na chrbtovej strane je variabilná, od hrdzavohnedej po gaštanovohnedú, na spodnej časti tela žltosivá až sivohnedá, mláďatá sú tmavšie.[3]
Najvyšší zistený vek: 16 rokov 7 mesiacov[3][2], na Slovensku 12 rokov[2]
Frekvencia: FM 45 kHz.[4]
Lieta rýchlo a obratne medzi korunami stromov.[4]
Echolokácia 2 loviacich jedincov
58 s., zo začiatku jeden, neskôr dvaja loviaci jedinci, zrýchlené drnčanie znamená približovanie sa ku koristi, zaznamenané a konvertované na počuteľné pre človeka v reálnom čase heterodynovacím bat detektorom.
Rozšírenie a početnosť
Večernica hvízdavá žije v Palearktíde od západnej Afriky po severnú Čínu, na severe od 63. rovnobežky po 30. rovnobežku.[2]
Rozšírenie na Slovensku
Podľa výsledkov je predpokladané, že večernica hvízdavá žije na celom území Slovenska.[2]
Zo 429 mapovacích kvadrátov DFS sa celkovo vyskytla v 138 (32% rozlohy Slovenska):[2]
letné a prechodné obdobia: 138 mapovacích kvadrátov (32% rozlohy Slovenska) v nadmorských výškach 98 - 1 125 m n. m.
zimné obdobie: v nadmorských výškach 240 - 1 170 m n. m.
Ekosozologický status od roku 2001 LR:lc, LR - menej ohrozený druh.[5]
Bionómia
Patrí k menej ohrozeným druhom a žije najmä v nížinách a stredných polohách. Letné úkryty máva v budovách, dutinách stromov a skalných puklinách. Zimuje najmä v jaskyniach alebo pivniciach. Živí sa nočným lietajúcim hmyzom, ktorý loví za letu. Samce žijú počas roka samotársky. Samice sa združujú do veľkých odchovných kolónií, ktoré môžu mať až 1000 jedincov. Samica rodí jedno až dve mláďatá[2], ktoré dokáže jednoznačne rozoznať.
Ochrana
Večernica hvízdavá je zákonom chránená, spoločenská hodnota je 460 € (Vyhláška MŽP č. 24/2003 Z.z. v znení č. 492/2006 Z. z., 638/2007 Z. z., 579/2008 Z. z., 173/2011 Z. z., 158/2014 Z. z., účinnosť od 01.01.2015).[6]
Druh je zaradený do Bonnského dohovoru (Príloha II)[7], Bernského dohovoru (Príloha III)[8] a smernici o biotopoch (Príloha IV).
Galéria
Pohľad zo strany
Za letu
Letná kolónia s mláďatami, pohľad zo spodu, šírka škáry 2 - 3 cm
Mláďa leží na chrbte ruky, veľkosť asi 3 cm.
Referencie
↑ a b IUCN Red list 2020.1. Prístup 20.marca 2020.
↑ a b c d e f g h i j k KRIŠTOFÍK, Ján; DANKO, Štefan, et al. Cicavce Slovenska, rozšírenie, bionómia a ochrana. Bratislava : Veda, 2012. ISBN 978-80-224-1264-3. Kapitola Večernica hvízdavá, s. 378 - 383.
↑ a b c SCHOBER, Wilfried; GRIMMBERGER, Eckard. Die Fledermäuse Europas: kennen - bestimmen - schützen.. Stuttgart : Franckh, Kosmos-Naturführer, 1987. ISBN 3-440-05796-8.
↑ a b SON Spoločnosť pre ochranu netopierov na Slovensku, prehľad druhov [online]. [Cit. 2016-08-17]. Dostupné online. Archivované 2016-04-04 z originálu.
↑ BALÁŽ, Daniel; MARHOLD, Karol; URBAN, Peter. Červený zoznam rastlín a živočíchov Slovenska. 1. vyd. Banská Bystrica : Štátna ochrana prírody Slovenskej republiky, 2001. 160 s. Dostupné online. ISBN 80-89035-05-1. Kapitola Červený (ekosozologický) zoznam cicavcov (Mammalia) Slovenska: Dávid Žiak, Peter Urban (en: Red (Ecosozological) List of Mammals (Mammalia) of Slovakia), s. 154 - 156.
↑ Vyhláška Ministerstva životného prostredia Slovenskej republiky č. 24/2003 Z. z., ktorou sa vykonáva zákon č. 543/2002 Z. z. o ochrane prírody a krajiny v znení neskorších predpisov (č. 492/2006 Z. z., 638/2007 Z. z., 579/2008 Z. z., 173/2011 Z. z., 158/2014 Z. z.) s účinnosťou od 01.01.2015 [online]. epi.sk, [cit. 2020-03-19]. Dostupné online.
↑ Dohovor o ochrane sťahovavých druhov voľne žijúcich živočíchov (Bonnský dohovor) [online]. Banská Bystrica: Štátna ochrana prírody SR, 1995-03-01, [cit. 2020-02-20]. Dostupné online.
↑ Dohovor o ochrane európskych voľne žijúcich organizmov a prírodných stanovíšť (Bernský dohovor) [online]. Banská Bystrica: Štátna ochrana prírody SR, 1997-01-01, [cit. 2020-02-21]. Dostupné online.
Iné projekty
Commons
Wikidruhy
Commons ponúka multimediálne súbory na tému Večernica hvízdavá
Wikidruhy ponúkajú informácie na tému Večernica hvízdavá
Tento článok týkajúci sa živočíchov je zatiaľ „výhonok“. Pomôž Wikipédii tým, že ho doplníš a rozšíriš.
Zdroj: „https://sk.wikipedia.org/w/index.php?title=Večernica_hvízdavá&oldid=7678856“
Kategórie:
Zoologické výhonky
Netopierovité
Živočíchy európskeho významu
Najmenej ohrozené druhy
Cicavce na Slovensku
Zákonom chránené živočíchy na Slovensku
Skryté kategórie:
Stránky s nečíselnými parametry formatnum
Portál:Biológia/Zapojené články
Dátum a čas poslednej úpravy tejto stránky: 11. október 2023, 10:32.