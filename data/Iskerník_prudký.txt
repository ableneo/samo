Iskerník prudký
Vedecká klasifikácia
Doména eukaryoty
Ríša (regnum) rastliny (Vegetabilia)
Podríša (subregnum) zelené (Viridiplantae, Chlorobionta)
Vývojová línia cievnaté (Tracheophyta)
Vývojová vetva semenné (Spermatophyta)
Skupina krytosemenné (Angiospermae)
Oddelenie magnóliorasty (Magnoliophyta)
Trieda (classis) dvojklíčnolistové (Dicotyledonae)
Rad (ordo) iskerníkotvaré (Ranunculales)
Čeľaď (familia) iskerníkovité (Ranunculaceae)
Rod (genus) iskerník (Ranunculus)
Druh (species) iskerník prudký (Ranunculus acris)
Vedecký názov
Ranunculus acris
Linnaeus
Vedecká klasifikácia prevažne podľa tohto článku
Biologický portál
Iskerník prudký (Ranunculus acris) je jedovatá rastlina z čeľade iskerníkovité (Ranunculaceae).
Iskerník prudký je väčšinou rozkonárená bylina s výškou do 1 metra. Vďaka väčšiemu vzrastu ho možno odlíšiť od niektorých podobných zástupcov tohto rodu, ktoré majú väčšinou menšiu výšku, napríklad iskerník hľuznatý (Rannunculus bulbosus), iskerník plamenný (Rannunculus flamula) alebo iskerník roľný (Rannunculus arvensis).
Je charakteristický žltými, iskrivo lesklými kvetmi a strihanými listami. Na rastline sa nachádzajú prízemné aj stonkové listy, pričom prízemné sú bohatšie strihané, päť až sedem klanné. So vzrastajúcou výškou na stonke sa tvar listov mení. Stonkové listy sú sediace a smerujú nahor. Z rubovej strany majú listy svetlejšiu farbu. Kvety sú obojpohlavné a pravidelné, prítomné sú kalištné lístky (5) aj korunné lupienky (5). Kvet obsahuje veľký počet tyčiniek, piestik tiež zrastá z veľkého počtu plodolistov. Vo väčších počtoch kvety vytvárajú veľkú, voľnú, riedku metlinu. Kvitne od mája do októbra. Plodmi sú nažky s ohnutým zobáčikom.
Rastie najmä na lúkach často vo veľkých počtoch, ale možno ho nájsť aj na iných miestach od nížin až po subalpínsky stupeň, pričom preferuje vlhkejšie, dusíkaté a hlinité pôdy. Na území Slovenska patrí medzi najrozšírenejšie druhy tohto rodu. Patrí medzi trvalé rastliny.
Toxicita
Celá rastlina obsahuje ranunkulín, ktorého enzymatickým štiepením vzniká toxický protoanemonín. Protoanemonín má dráždivé účinky na pokožku a sliznice, spôsobuje vznik pľuzgierov. Zároveň pôsobí tlmivo na centrálnu nervovú sústavu, čo môže viesť až k zástave dýchania. Obsahuje aj jedovaté saponíny. Napriek tomu, že sušením rastliny jej toxicita prudko klesá, nie je vhodná ako prímes kŕmneho sena.
Iné projekty
Commons
Wikidruhy
Commons ponúka multimediálne súbory na tému Iskerník prudký
Wikidruhy ponúkajú informácie na tému Iskerník prudký
Externé odkazy
Fotografický herbář
Atlas rostlin Archivované 2009-06-12 na Wayback Machine
Zdroj: „https://sk.wikipedia.org/w/index.php?title=Iskerník_prudký&oldid=7710753“
Kategórie:
Iskerníkovité
Jedovaté rastliny
Lúčne byliny
Trvalé rastliny
Rastliny so žltými kvetmi
Skryté kategórie:
Portál:Biológia/Zapojené články
Webarchive template wayback links
Dátum a čas poslednej úpravy tejto stránky: 16. október 2023, 11:53.