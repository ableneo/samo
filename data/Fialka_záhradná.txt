Fialka záhradná
Vedecká klasifikácia
Doména eukaryoty
Ríša (regnum) rastliny (Vegetabilia)
Podríša (subregnum) zelené (Viridiplantae, Chlorobionta)
Vývojová línia cievnaté (Tracheophyta)
Vývojová vetva semenné (Spermatophyta)
Skupina krytosemenné (Angiospermae)
Oddelenie magnóliorasty (Magnoliophyta)
Nadtrieda (superclassis) dvojklíčnolistové (Dicotyledonopsida)
Trieda (classis) magnólie (Magnoliopsida)
Podtrieda (subclassis) Dilleniidae
Rad (ordo) malpigiotvaré (Malpighiales)
Čeľaď (familia) fialkovité (Violaceae)
Rod (genus) fialka (Viola)
Druh (species) fialka záhradná (Viola × wittrockiana)
Vedecký názov
Viola × wittrockiana
Gams in Hegi, 1925
Synonymá
sirôtka
Vedecká klasifikácia prevažne podľa tohto článku
Biologický portál
Fialka záhradná či sirôtka (Viola × wittrockiana) je jednoročná (alebo ozimá) až dvojročná bylina z čeľade fialkovité (Violaceae). Dorastá do výšky 15 – 30 cm. Listy sú jednoduché, väčšinou stopkaté, čepeľ listov je vajcovitá až pozdĺžna, na okraji je vrúbkovano pílovitá. Na báze listov sú palisty, ktoré sú pomerne veľké (3 – 5 cm dlhé), hrubo zubaté alebo hlbšie delené. Na kvetnej stopke sú 2 listence, sú umiestnené v hornej polovici stopky. Kvety niekedy voňajú, inokedy sú nevonné, prívesky kališných lístkov sú relatívne veľké. Koruny sú najčastejšie 4 – 6 cm vysoké. Pestuje sa mnoho kultivarov, preto sú koruny v rôznych farbách (biele, žlté, oranžové, modré, fialové, purpurové + kombinácia farieb). U nás kvitne od marca do októbra. Plodom je tobolka.
Rozšírenie vo svete
Fialka záhradná je umelý kríženec, ktorý bol vyšľachtený pre okrasu krížením nasledovných druhov: fialka žltá (Viola lutea), fialka trojfarebná (Viola tricolor), fialka rohatá (Viola cornuta), fialka altajskáViola altaica a iné. Hybrid vznikol začiatkom 19. storočia vo Veľkej Británii a dnes sa pestuje po celom svete.
Rôznokveté odrody fialky záhradnej
Literatúra
Kirschner J. et Skalický V. (1990) :Viola – In: Hejný S. et Slavík B. (eds.), Květena České republiky, vol. 2. - Praha: Academia, 1990. - p. 394-431 - ISBN 80-200-1089-0
Suda J. (2002) :Viola – In: Kubát K. et al. (eds.), Klíč ke květeně České republiky. - Praha: Academia, 2002. - p. 207-214
Iné projekty
Commons
Commons ponúka multimediálne súbory na tému Fialka záhradná
Zdroj: „https://sk.wikipedia.org/w/index.php?title=Fialka_záhradná&oldid=7578124“
Kategória:
Fialkovité
Skryté kategórie:
Portál:Biológia/Zapojené články
Stránky s magickými odkazmi ISBN
Dátum a čas poslednej úpravy tejto stránky: 11. máj 2023, 10:48.