Krokodíl olivový
Stupeň ohrozenia
[1]
Vedecká klasifikácia
Doména eukaryoty
Ríša (regnum) živočíchy (Animalia)
Vývojový stupeň epitelovce (Eumetazoa)
Skupina dvojstranovce (Bilateralia)
Vývojová vetva druhoústovce (Dueterostomia)
Kmeň (phylum) chordáty (Chordata)
Podkmeň (subphylum) stavovce (Vertebrata)
Nadtrieda (superclassis) čeľustnatce (Gnathostomata)
Stupeň štvornožce (Tetrapoda)
Trieda (classis) plazy (Reptilia)
Rad (ordo) krokodíly (Crocodilia)
Čeľaď (familia) krokodílovité (Crocodylidae)
Rod (genus) krokodíl (Crocodylus)
Druh (species) krokodíl olivový (Crocodylus Siamensis)
Vedecký názov
Crocodylus siamensis
Schneider, 1801
Rozšírenie krokodíla olivového.
Vedecká klasifikácia prevažne podľa tohto článku
Biologický portál
Krokodíl olivový[2] alebo krokodíl siamský[2][3] (lat. Crocodylus siamensis) je druh krokodíla z čeľade krokodílovité.
Rozšírenie
Je to sladkovodný krokodíl pôvodne obývajúci Indonéziu (Borneo a možno Jávu), Brunej, východnú Malajziu, Laos, Mjanmarsko, Thajsko a Vietnam. V súčasnej dobe je však kritický ohrozený a v mnohých týchto oblastiach už vyhubený.
Vzhľad
Krokodíl olivový je stredne veľký krokodíl. Samci obvykle neprekročia dĺžku tela 3 m, občas môžu túto hranicu presiahnuť a dosiahnuť tak max. 4 m. V zajatí však vzniklo niekoľko krížencov, ktorí môžu merať aj viac. Dospelý jedinci sú sfarbený tmavohnedo s čiernymi pruhmi a škvrnami na tele aj chvoste. Mláďatá sú dospelým jedincom pomerne podobné, sú zlatavohnedo sfarbené s čiernymi pruhmi na chvoste aj tele. Dospelé jedince sa od nedospelých kusov líšia aj širším nosom.
Spôsob života
O spôsobe života krokodíla olivového sa toho vie málo a väčšina poznatkov pochádza s pomerne zložitého chovu. V prírode preferuje pomaly tečúce vody zvlášť potom močiare, rieky a niektoré jazerá. Loví prevažne ryby k čomu má prispôsobený aj dlhý nos, ale aj obojživelníky, plazy a možno aj cicavce. Zvieratá dosahujú pohlavnú dospelosť zhruba v desiatich rokoch. Krokodíl olivový si stavia kopcovité hniezdo asi medzi aprílom a júnom a samica do neho kladie zhruba 20 až 50 vajec. Inkubačná doba trvá zhruba 80 dní a po úzkostlivom volaní samica mláďatá vyslobodzuje z hniezda a prenáša k vode. Ako dlho a či vôbec stráži matka svoje mláďatá po narodení nie je jasné.
Ohrozenie
Z dôvodu prílišného lovu a masívnej strate lokalít patrí krokodíl olivový medzi kriticky ohrozené druhy. Už v roku 1992 bol považovaný za vyhynutého a od tej doby početné prieskumy a záznamy preukázali prítomnosť menšej populácie v Thajsku (zrejme dvaja jednotlivci), Vietname (zhruba menej než 100 jednotlivcov) a väčšiu populácii v Mjanmarsku a Laose. V marci roku 2005 ochranári prírody našli hniezdo s mláďatami krokodíla olivového v južnom Laose v provincii Savannakhet. Naopak niet žiadnych nedávnych záznamov o existencii krokodíla olivového v Malajzii, Bruneji a Indonézii. Počet krokodílov olivových žijúcich vo voľnej prírode sa pohybuje zhruba okolo 5 000 jednotlivcov. Veľa krokodílov chovaných v zajatí sú kríženci s krokodílom morským, ale je tu aj niekoľko „čistých“ jednotlivcov, ktorí sa chovajú v niekoľkých krokodílích rezerváciách, zvlášť v Thajsku.
Iné projekty
Commons
Wikidruhy
Commons ponúka multimediálne súbory na tému Krokodíl olivový
Wikidruhy ponúkajú informácie na tému Krokodíl olivový
Referencie
↑ IUCN Red list 2012.2. Prístup 14. mája 2022
↑ a b MATOUŠEK, B. Slovenské menoslovie krokodílov. In: Kultúra slova 3 1998 [1]
↑ vyhláška Ministerstva životného prostredia Slovenskej republiky z 18. februára 1999 (93/1999 Z.z.) o chránených rastlinách a chránených živočíchoch a o spoločenskom ohodnocovaní chránených rastlín, chránených živočíchov a drevín
Externé odkazy
http://www.flmnh.ufl.edu/cnhc/csp_csia.htm (po anglicky)
Zdroj: „https://sk.wikipedia.org/w/index.php?title=Krokodíl_olivový&oldid=7382626“
Kategórie:
Krokodílovité
Kriticky ohrozené druhy
Skrytá kategória:
Portál:Biológia/Zapojené články
Dátum a čas poslednej úpravy tejto stránky: 14. máj 2022, 10:58.