O chránenom území pozri Rašelinisko (prírodná rezervácia).
Vegetácia rašeliniska
Rašelinisko je:
mokraď pokrytá vegetáciou, ktorá je rašelinotvorná a/alebo
ložisko rašeliny
Ukážky definícií
Rašelinisko je mokraď pokrytá vegetáciou, ktorá je rašelinotvorná.[1]
Rašeliniská sú ekosystémy, ktoré vznikajú na stanovištiach trvalo zamokrených zrážkovou, povrchovou alebo podzemnou vodou. Tieto stanovištia zarastajú vegetáciou hydrofilných a hygrofilných (rašeliniskových) druhov rastlín. V podmienkach obmedzeného prístupu kyslíka sa tu hromadia odumreté organické zvyšky v rôznom stupni rozkladu, čím vzniká rašelina...[2]
Rašelinisko je mokraď produkujúca pri rašelinotvorbe organogénne sedimenty (rašeliny, humolity); prípadne aj odumreté ložisko rašeliny.[3]
Rašeliniská sú ložiská organogénneho sedimentu, ktorý vznikol z odumretej rastlinnej hmoty pod vodou pri nedostatku atmosférického kyslíka vo vlhkom podnebí a pri nižšej teplote vzduchu [4]
Rašeliniská sú prírodné útvary hydrofilných a hygrofilných raslín, ktorými zarastajú prirodzené vodné nádrže trvale podmáčané vodou....Rašelinisko je miesto s výskytom rašeliny, ktorého mocnosť je väčšia ako 40 cm.[5]
Charakteristika
Rašelinisko je druh ekosystému na trvalo zamokrených stanovištiach, v ktorom sa v podmienkach obmedzeného prístupu kyslíka hromadia odumreté organické zvyšky v rôznom stupni rozkladu, čím vzniká rašelina. Pre rašeliniská je charakteristický výskyt machov rašelinníkov (rad Sphagnales).
Špecifické stanovištné podmienky jednotlivých typov rašelinísk umožňujú existenciu jedinečných a vzácnych spoločenstiev rastlín a živočíchov. Začali vznikať koncom poslednej doby ľadovej zhruba 12000 až 8300 rokov pred Kr. Na území Slovenska často ide o reliktné a ohrozené spoločenstvá.
Rašeliniská sú ohrozené ťažbou rašeliny, eutrofizáciou, odberom podzemnej vody, odvodnením a následným rozoraním a zmenou na poľnohospodársku pôdu, ako aj sukcesiou lesa či krovín. Mnohé rašeliniská sú preto chránené zákonom (v súčasnosti na Slovensku je to 115 maloplošných území).
Druhy
Podľa Viceníková 2000 a podľa Hájek – Rybníček 2000[6]
Podľa výživy:
ombrotrofné rašelinisko – rašelinisko, ktorého vegetácia je zásobovaná iba zrážkovou vodou
vrchovisko
pokryvné rašelinisko – ombrogénne rašelinisko oceánických superhumidných oblastí kopírujúce terénne tvary do značných sklonov
slatinisko v širšom zmysle/minerotrofné rašelinisko – rašelinisko zásobované prevažne podzemnou a povrchovou vodou
slatinisko v užšom zmysle – rašelinisko veľmi bohaté na minerály s vegetáciou bohatou na hnedé machy z čeľade Amblystegiaceae a bez prítomnosti rašelinníkov
prechodové rašelinisko (prechodné rašelinisko) – prechod medzi ombrotrofným rašeliniskom a slatiniskom v užšom zmysle
Podľa výšky obsahu živín:
oligotrofné rašelinisko(resp. oligotrofné až dystrofné rašelinisko) – s nízkym obsahom živín
mezotrofné rašelinisko – s stredným obsahom živín
eutrofné rašelinisko – s vysokým obsahom živín
Podľa vzniku:
ombrogénne rašelinisko – vzniká zrážkovou vodou
geogénne rašelinisko/minerogénne rašelinisko – vzniká podzemnou (a/alebo povrchovou) vodou
topogénne rašelinisko
soligénne rašelinsko
limnogénne rašelinisko
Podľa vzťahu k hydrologickým pomerom:
infraakvatické rašelinisko – rašelina je pod hladinou vody
supraakvatické rašelinisko – rašelina je nad hladinou vody
Podľa Enc. Slovenska[5]
Podľa obsahu minerálnych živín a typu rastlinného krytu:
vrchovisko/oligotrofné rašelinisko
prechodné rašelinisko/mezotrofné rašelinisko
slatinisko/eutrofné rašelinisko
Poznámka: Ale v hesle "slatiniská" sa píše, že slatinisko je len "typ eutrofného rašeliniska"
Podľa vzniku:
ombrogénne rašelinisko
topogénne rašelinisko
soligénne rašelinisko
Podľa vzťahu k hydrologickým pomerom: rovnako ako Viceníková 2000 (pozri vyššie)
Podľa Pyramídy [7]
Poznámka: Rašelinisko tu je definovaná ako ložisko rašeliny.
Delenie 1 (len pre územie Slovenska a Česka):
vrchoviskové rašelinisko (vrchovisko)
prechodové rašelinisko
slatina
Delenie 2:
boreálne rašelinisko – tvorené trstinou a drevinami
atlantické rašelinisko – vo vlhkej a teplej klíme, tvorené najmä rašelinníkom
subboreálne rašelinisko – v suchej a teplej klíme, prerastené kríčkovými rastlinami
subatlantické rašelinisko – v chladnej a vlhkej klíme
Podľa Sjörs (1950) [8]
vrchovisko
extrémne chudobné slatinisko
chudobné a stredné slatinisko
bohaté slatinisko
extrémne bohaté slatinisko
Poznámka: Delenie je určené pre Škandináviu.
Du Rietz (1954) [9]
ombrotrofné rašelinisko/vrchovisko
minerotrofné rašelinisko/slatinisko
Podľa Pjavčenko et al. (1978) [8]
vrchovisko
prechodné rašelinisko
slatinisko
Poznámka: Delenie je určené pre ZSSR.
Podľa Succow (1974/1981)[10]
Succow 1974:
oligotrofne-kyslé rašelinisko
mezotrofné rašelinisko
mezotrofne-kyslé rašelinisko
mezotrofne-zásadité rašelinisko – zahŕňa nižšie uvedené mezotrofne-subneutrálne a mezotrofne-vápenaté rašelinisko
eutrofné rašelinisko
Succow 1981:
oligotrofné rašelinisko/ (kyslé) chudobné rašelinisko/ oligotrofne-kyslé rašelinisko
mezotrofné rašelinisko:
kyslé prechodné rašelinisko/mezotrofne-kyslé rašelinisko
zásadité prechodné rašelinisko/mezotrofne-subneutrálne rašelinisko
vápenaté prechodné rašelinisko/mezotrofne-vápenaté rašelinisko
eutrofné rašelinisko/bohaté rašelinisko
Poznámka: Delenie je určené pre NDR.
Podľa Ellenberg (1996)[8]
vrchovisko
prechodné rašelinisko
slatinisko chudobné na vápno
slatinisko bohaté na vápno
eutrofné slatinisko
Poznámka: Delenie je určené pre strednú Európu.
Referencie
↑ Lindsay 1995 citované v: Viceníková, A.: Ekologická charakteristika a klasifikácia vrchovísk, 2000 in: Stanová, V. (ed.): Rašeliniská Slovenska, 2000
↑ Viceníková, A.: Ekologická charakteristika a klasifikácia vrchovísk, 2000 in: Stanová, V. (ed.): Rašeliniská Slovenska, 2000
↑ Hájek, M. – Rybníček, K.: Malý výkladový slovník rašelinářský in: Stanová, V. (ed.): Rašeliniská Slovenska, 2000
↑ rašeliniská in: Pyramída - encyklopedický časopis moderného človeka, č. 154, 1983
↑ a b rašeliniská in: Encyklopédia Slovenska
↑ 1 Viceníková, A.: Ekologická charakteristika a klasifikácia vrchovísk, 2000 in: Stanová, V. (ed.): Rašeliniská Slovenska, 2000
2 Hájek, M. – Rybníček, K.: Malý výkladový slovník rašelinářský in: Stanová, V. (ed.): Rašeliniská Slovenska, 2000
↑ rašelina a rašeliniská in: Pyramída - encyklopedický časopis moderného človeka, č. 154, 1983
↑ a b c citované v Succow-Joosten, str. 230
↑ citované v Succow-Joosten, str. 229
↑ citované v Succow-Joosten, str. 230, 231
Succow, M., Joosten, H.: Landschaftsökologische Moorkunde. Schweizerbart, 2001 [1]
Stanová, V. (ed.): Rašeliniská Slovenska [2] Archivované 2015-04-11 na Wayback Machine
Externé odkazy
rašelina in: Ottův slovník naučný [3] Archivované 2013-01-20 na Wayback Machine (v tomto článku sa slovo rašelina používa v dvoch významoch – jednak ako to, čo dnes nazývame rašelinisko, a jednak v súčasnom význame)
Švehláková, H. et al.: Ekologické aspekty technické hydrobiologie, 2006 [4]
Iné projekty
Commons
Commons ponúka multimediálne súbory na tému Rašelinisko
Tento článok týkajúci sa botaniky je zatiaľ „výhonok“. Pomôž Wikipédii tým, že ho doplníš a rozšíriš.
Zdroj: „https://sk.wikipedia.org/w/index.php?title=Rašelinisko&oldid=7663277“
Kategórie:
Botanické výhonky
Mokrade
Rašeliniská
Skrytá kategória:
Webarchive template wayback links
Dátum a čas poslednej úpravy tejto stránky: 9. október 2023, 23:21.