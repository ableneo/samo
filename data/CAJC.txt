Kynologický portál
CAJC (Certificat d´Aptitude au Junior Championat alebo po slovensky Čakateľstvo na šampionát krásy mladých) je titul udeľovaný mladým psom na výstavách krásy. Navrhnúť psa alebo suku na CAJC môže len rozhodca oficiálne delegovaný na výstavu. CAJC nie je nárokovateľný a udeľuje sa len pri mimoriadnych kvalitách psa alebo suky.
CAJC sa udeľuje v triede mladých osobitne psom a sukám. CAJC sa môže udeliť len psovi a suke oceneným V1.
Tituly CAJC sa môžu zadávať len na výstavách všetkých plemien s celoštátnou pôsobnosťou (celoštátne, národné, medzinárodné), prípadne na špeciálnych a klubových výstavách s celoštátnou pôsobnosťou.
Držiteľ titulu CAJC postupuje na výstave do boja o udelenie titulu BOB.
Počet získaných titulov CAJC rozhoduje o udelení titulu Národný šampión krásy mladých. Každý štát má vlastné pravidlá na udelenie titulu Národný šampión krásy mladých, avšak pravidlá sú obvykle dosť podobné. Musia sa vo všeobecnosti pridŕžať rámca, ktorý stanovuje FCI.
Pravidlá na udelenie titulu Šampión krásy mladých Slovenska (hovorovo aj Junioršampión):
Ak pes alebo suka získali 3x CAJC, minimálne od dvoch rozhodcov.
Ak jeden z troch potrebných CAJC bol udelený na medzinárodnej výstave s udeľovaním CACIB.
Jeden z troch potrebných CAJC sa môže nahradiť jedným CAC, ak ho získal pes vo veku do 24 mesiacov. Tento CAC sa už nemôže započítať do CAC potrebných pre udelenie Slovenského šampióna krásy.
Slovenský šampión krásy mladých neoprávňuje pre zaradenie psa alebo suky do triedy šampiónov. Uvádza sa v preukaze o pôvode psa.
Zdroje
Slovenská kynologická jednota
Zdroj: „https://sk.wikipedia.org/w/index.php?title=CAJC&oldid=5501540“
Kategória:
Kynológia
Skryté kategórie:
Portál:Pes/Zapojené články
Wikipédia:Články priamo volajúce šablónu Portál
Dátum a čas poslednej úpravy tejto stránky: 6. máj 2013, 10:36.