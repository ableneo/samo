Magyarország lepkéi (doslova Motýle Uhorska) je menej známa, ale významná uhorská práca o motýľoch. Ide o maďarský variant práce, ktorú napísal Lajos Abafi-Aigner spoločne s profesorom Gézom Horváthom pod názvom "Magyarország lepkéi" z roku 1907. Aj v tejto práci boli použité z väčšej časti tabule z diela nemeckého entomológa Ernsta Hoffmana. Práca bola vydaná v nakladateľstve Athenaeum v Budapešti. Obsahuje XXXII + 137 strán textu v maďarčine, jednu čierno-bielu litografickú tabuľu a 50 farebných tabulí z obrázkami motýľov. V svojej dobe patrila táto kniha k veľmi významným prácam o motýľoch Uhorska. Dnes patrí k vzácnym a jedinečným antikvariátnym dielam, ktoré prezentujú literatúru o motýľoch začiatkom 20. storočia v Uhorsku.
Zdroj: „https://sk.wikipedia.org/w/index.php?title=Magyarország_lepkéi&oldid=2223699“
Kategórie:
Entomologické knihy
Knihy z 1907
Dátum a čas poslednej úpravy tejto stránky: 13. apríl 2009, 17:31.