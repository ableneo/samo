Zväzky svalových vláken priečne pruhovanej svaloviny, pohľad v 3 rôznych mierkach
Sval je zreteľne ohraničený útvar svalového tkaniva. Je to pohybový orgán živočíchov, vrátane človeka.
Jeho najpodstatnejšou zložkou sú svalové bunky, ktoré majú schopnosť sťahu - kontrakcie a uvoľnenia - relaxácie.
Rozoznávame 3 druhy svalov:
priečne pruhovaný (kostrový) sval
hladký sval
srdcový sval - osobitná kategória
Charakteristika
Tri typy svalového tkaniva: hore - priečne pruhovaný sval; v strede - hladký sval; dole - srdcový sval
Svaly vykonávajú pohyb. Okrem vedomých pohybov, ktoré zabezpečujú priečne pruhované svaly, sú zodpovedné i za pohyby nevedomé, resp. automatizované (napr. zmeny veľkosti zreničky, tlkot srdca, prehĺtanie a dýchanie). Pracujú ťahom a skladajú sa z buniek - myocytov, ktoré sa môžu sťahovať, čiže skracovať. Sťahy vyžadujú chemickú energiu v podobe ATP a na jej tvorbu a uvoľňovanie je potrebné nepretržité zásobovanie svalov živinami a kyslíkom. Organizmus tieto procesy aktívne reguluje: napríklad pri namáhavom cvičení bije srdce rýchlejšie a zvyšuje sa prietok krvi.
Kostrové, priečne pruhované svaly sa pripájajú ku kostiam pevnými nepružnými šľachami. Tieto svaly sú ovládané vôľou. Keď dostanú signál z centrálnej nervovej sústavy, skrátia sa a ťahajú kosti, ku ktorým sú pripevnené. Ostatné typy svalov (priečne pruhovaný sval srdca a hladké svaly) pracujú automaticky. Sú vôľou neovládateľné a nachádzajú sa v tráviacom trakte, močovom mechúre, stenách ciev, maternici a v ďalších častiach tela.
V tele sa nachádza približne 640 kostrových svalov. Najmohutnejší je najväčší sedací sval (musculus gluteus maximus). Najmenší je strmienkový sval v uchu, ktorý meria len asi 1 mm.
Svalové bunky alebo vlákna, ktoré tvoria veľkú väčšinu objemu každého svalu, sú vysoko špecializované. Sú veľmi dlhé (až 30 cm) a tenké. Keď sú podráždené prostredníctvom nervového vzruchu, dokážu sa skrátiť až na tretinu svojej dĺžky. Vláknu dáva priečne pruhovaný vzhľad usporiadanie myofibríl - aparátu, ktorý je podstatou jeho funkcie. Svalové vlákna sú usporiadané do zväzkov. Zväzky svalových vlákien tvoria sval. Jeden sval sa môže skladať aj z vyše 2000 vlákien.
Funkcia svalov
Dlhé kosti rúk a nôh sú ako mechanické páky tela. Pohyb umožňujú ich spoje, čiže kĺby, ako napríklad rameno, lakeť, bedrá a koleno. Keď sa sval, napríklad dvojhlavý sval (biceps) hornej časti paže, stiahne, pritiahne kosti predlaktia k lakťovému kĺbu. Biceps sa môže skrátiť len o pár centimetrov, ale pretože má úpon blízko lakťa, pritiahne kosti predlaktia tak, že ruka opíše veľký oblúk. V technických odboroch sa hovorí, že ide o úsporu sily, ktorá tento dodatočný pohyb umožňuje.
Zdroj
Ľudské telo - ako to funguje - fakty a zaujímavosti, ISBN 978–80-8089-712-3 (funkcia svalov)
Pozri aj
Svalové tkanivo
Iné projekty
Wikicitáty
Commons
Wikicitáty ponúkajú citáty od alebo o Sval
Commons ponúka multimediálne súbory na tému Sval
z
d
u
Pohybová sústava
svaly hlavy
svaly krku
svaly chrbta
svaly hrudníka
svaly brucha
svaly trupu
svaly hornej končatiny
svaly dolnej končatiny
z
d
u
Anatómia človeka
dýchacia sústava
endokrinná sústava
krycia sústava
miazgová sústava
nervová sústava
obehová sústava
oporná sústava
pohybová sústava
rozmnožovacia sústava
tráviaca sústava
vylučovacia sústava
Tento článok týkajúci sa anatómie je zatiaľ „výhonok“. Pomôž Wikipédii tým, že ho doplníš a rozšíriš.
Zdroj: „https://sk.wikipedia.org/w/index.php?title=Sval&oldid=7536472“
Kategórie:
Pohybová sústava
Anatomické výhonky
Svaly
Dátum a čas poslednej úpravy tejto stránky: 13. február 2023, 17:45.