Potkanokengura dlhonohá (lat. Potorous longipes) je druh z čeľade potkanokengurovité.
Je to drobný vačkovec, žijúci v lesoch juhovýchodnej Austrálie. Skôr ako kenguru pripomína krysu. Dospelá potkanokengura váži 2 – 4 kg a od ostatných potkanokengúr sa líši predĺženými chodidlami na zadných končatinách. Srsť na tele je sivohnedá, brucho je svetlejšie, panvové končatiny naopak čierne.
Potkanokengura dlhonohá je samotárska, aktívna v noci. Cez deň sa ukrýva vo vegetácii, po zotmení zháňa potravu, ktorú vyhrabáva kratšími, ale silnými prednými nohami. Pohybuje sa po štyroch, pri rýchlom pohybe poskakuje po zadných. Živí sa prevažne hubami, plodnice húb tvoria približne štyri pätiny jej potravy, celkovo sa živí asi 30 rôznymi druhmi, okrem toho konzumuje ešte hmyz a zelené časti rastlín.
Gravidita trvá 38 dní, rodí jedno mláďa, ktoré potom vo vaku saje mlieko až päť mesiacov a s matkou zostáva ešte ďalšie dva až tri mesiace.
Iné projekty
Commons
Wikidruhy
Commons ponúka multimediálne súbory na tému Potkanokengura dlhonohá
Wikidruhy ponúkajú informácie na tému Potkanokengura dlhonohá
Zdroj
Tento článok je čiastočný alebo úplný preklad článku Klokánek dlouhoprstý na českej Wikipédii.
Tento článok týkajúci sa živočíchov je zatiaľ „výhonok“. Pomôž Wikipédii tým, že ho doplníš a rozšíriš.
Zdroj: „https://sk.wikipedia.org/w/index.php?title=Potkanokengura_dlhonohá&oldid=5684335“
Kategórie:
Zoologické výhonky
Potkanokengurovité
Dátum a čas poslednej úpravy tejto stránky: 11. január 2014, 00:35.