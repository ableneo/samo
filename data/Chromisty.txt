Chromisty
riasa Gephyrocapsa oceanica
Vedecká klasifikácia
Doména eukaryoty
Ríša (regnum) chromisty (Chromista)
Vedecký názov
Chromista
Cavalier-Smith, 1981
Vedecká klasifikácia prevažne podľa tohto článku
Biologický portál
Chromisty[1] (lat. Chromista) sú taxón, najčastejšie ríša eukaryotov. V chloroplastoch, ak ich obsahujú, sa nachádza chlorofyl a a chlorofyl c. Sú súčasťou tvz. „hnedej“ línie rias a pravdepodobne vznikli druhotnou (sekundárnou) endosymbiózou, keď eukaryotická heterotrofná bunka pohltila predka dnešných červených rias (Rhodophyta). Preto ich chloroplasty majú štvoritú membránu a medzi 2. a 3. membránou a nukleomorf, ktorý je pozostatkom po jadrovej DNA pohlteného organizmu (niekedy môže chýbať napr. u Haplophyta). V taxonomickych skupinách, ktoré chloroplasty druhotne stratili (napr. Oomycetes) bola príslušnosť ku Chromista určená na základe biochemických a molekulárno biologických dát.
V starších deleniach to bola skupina patriaca do Protista. V starších deleniach bežných na Slovensku boli organizmy z tejto ríše zaradené medzi niektoré nižšie rastliny (Thallobionta) a niektoré huby (Fungi). Za huby boli považované tie organizmy, ktoré druhotne stratili chloroplasty a tým aj schopnosť autotrofie (napr. oomycéty). Niektoré morfologické a biochemické dáta (napr. tvorba celulózy) však už dávnejšie naznačovali, že majú bližšie k rastlinám ako k hubám. Moderné metódy porovnávanie DNA poukazujú na ich príbuznosť s Chromista, preto sa zaraďujú do tejto ríše.
Straminipila alebo Stramenopila môže byť v závislosti od autora buď synonymum pre Chromista alebo dnes spravidla len pre Heterokonta.
Pojem Chromista zaviedol Cavalier-Smith 1981, pojem Stramenopila D. J. Patterson, 1989.
Systematika
Systematika používaná v tejto wikipédii
Hlavný článok:Systém živých organizmov
Ríša: Chromista:
podríša Cryptistae
oddelenie Cryptophyta – kryptomonády
trieda Cryptophyceae – kryptomonády
podríša Chromobiotae
oddelenie Labyrinthulomycota (?Hydromyxomycetes)- vodné slizovky
oddelenie Peronosporomycota (Oomycota) – riasovky
trieda Peronosporomycetes (Oomycetes)
oddelenie Hyphochytriomycota – bunkovčeky
trieda Hyphochytridiomycetes
oddelenie Heterokontophyta (Chromophyta, Heterokonta) – rôznobičíkaté riasy
trieda Chrysophyceae – žltohnedé riasy
trieda Tribophyceae (Xanthophyceae) – žltozelené riasy
trieda Eustigmatophyceae – v starom systéme samostatné oddelenie
trieda Bacillariophyceae – rozsievky
trieda Fucophyceae (Phaeophyceae) – hnedé riasy, chaluhy
trieda Raphidophyceae – zelenivky
oddelenie Haptophyta
trieda Prymnesiophyceae
Aktualizované delenie Cavaliera-Smitha (stav 2005)
Podríša Cryptista Cavalier-Smith, 1989
Kmeň Cryptista
Trieda Goniomonadea
Trieda Cryptomonadea
Podríša Chromobiota Cavalier-Smith, 1991
Infraríša Heterokonta (Cavalier-Smith, 1986) Cavalier-Smith, 1995
Kmeň Ochrophyta (Cavalier-Smith, 1986) T. Cavalier-Smith, 1995
Kmeň Hyphochytriomycota
Kmeň Labyrinthulomycota
Kmeň Oomycota
Kmeň Opalozoa
Infraríša Haptista
Kmeň Haptophyta
Kmeň Katablepharidophyta Okamoto & Inouye, 2005
?Rod Adlerocystis
Rod Bordnamonas Larsen & Patterson, 1990
Rod Cryothecomonas H.A. Thomsen et al., 1991*
Rod Luffisphaera Belcher & Swale, 1975
Rod Phyllomitus Stein, 1878
Rod Quadricilia Vørs, 1992
Rod Telonema Griessmann, 1913
Rod Trichonema Fromentel, 1872
Referencie
↑ TIRJAKOVÁ, Eva. Protistológia. [pdf] Zväzok 1. [Bratislava] : Univerzita Komenského v Bratislave : Prírodovedecká fakulta : Katedra zoológie, 2010. 216 s. Dostupné online. S. 78.
Zdroj: „https://sk.wikipedia.org/w/index.php?title=Chromisty&oldid=7097825“
Kategória:
Chromista
Skrytá kategória:
Portál:Biológia/Zapojené články
Dátum a čas poslednej úpravy tejto stránky: 12. október 2020, 19:01.