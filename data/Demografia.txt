Demografia (z gréčtiny demos = ľud a grafein = písať, čiže popis ľudu) alebo populačná veda alebo populacionistika je veda o reprodukcii ľudských populácií. Populácia Slovensku od roku 1848 zahŕňa Demografia Slovenska.
Definícia
Pre vyčlenenie demografie sú podstatné dva pojmy:
Populácia je skupina ľudí, v rámci ktorej dochádza k reprodukcii. Pojem populácie sa v kontexte demografie mierne líši od pojmu obyvateľstvo, ktorý v demografii označuje skupinu ľudí žijúcich na určitom území.
Reprodukcia v kontexte demografie zahŕňa okrem rodenia a zomierania aj iné demografické udalosti ako sobáše, rozvody a potraty.
Demografia hraničí s viacerými vednými odbormi, ktoré tiež skúmajú populácie, ale nie z hľadiska reprodukcie:
Demogeografia (alebo len geografia) skúma rozmiestnenie obyvateľstva na Zemi.
Etnografia skúma ľudské kultúry.
Antropológia skúma pôvod a vývoj človeka
Genetika sa zaoberá dedičnosťou.
Sociológia a ekonómia skúmajú sociálne a ekonomické vzťahy medzi ľuďmi.
Členenie
Jedno z možných členení demografie:
Teoretická demografia vytvára modely vývoja demografických systémov a hľadá všeobecne platné zákonitosti.
Demografická analýza skúma reprodukčné správanie konkrétnej populácie.
Demografická prognostika sa zaoberá odhadmi budúceho vývoja populácií.
Demografická metodológia vyvíja nástroje a postupy pre demografickú analýzu a prognostiku.
Demografická štatistika sa zaoberá zberom demografických dát.
Iné samostatné oblasti demografie:
Historická demografia rekonštruuje demografické tabuľky pre minulé storočia, v spolupráci s archeológiou sa robia odhady populačnej dynamiky skúmaného spoločenstva (napr. ak máme pohrebisko, kde sa pochovávalo v čase a väčšom počte a máme antropologické určenia pohlavia a veku).
Regionálna demografia skúma populáciu v menších regiónoch (na Slovensku väčšinou kraje a okresy).
Demografické ukazovatele
Základné ukazovatele
Počet obyvateľov
Počet sobášov
Počet rozvodov
Počet narodených
Počet potratov
Počet migrantov
Prírastok obyvateľstva
Relatívne ukazovatele
Sobášnosť
Rozvodovosť
Plodnosť
Potratovosť
Úmrtnosť
Priemerný vek
Maskulinita
Čiastkové ukazovatele
Demografické ukazovatele sa nemusia merať len pre celú populáciu. Môžu byť špecifické pre časť populácie. Časť populácie sa obvykle vymedzuje podľa niekoľkých základných kritérií:
Územie, napríklad celé Slovensko alebo len jeden kraj.
Čas, v ktorom je ukazovateľ meraný alebo odhadovaný.
Vek časti populácie, ktorej sa ukazovateľ týka.
Iné charakteristiky populácie, najmä:
Pohlavie
Rodinný stav
Čiastkové ukazovatele opisujú len časť populácie. Obvykle sú vymedzené vekom a pohlavím. Diferenčné ukazovatele sú podobné, ale charakterizujú populáciu podľa príslušnosti k skupine, napr. podľa národnosti alebo náboženstva. Prierezové (transverzálne) ukazovatele charakterizujú situáciu v určitom období, obvykle za 1 rok. Longitudinálne (kohortné) ukazovatele sa týkajú určitého ročníka obyvateľstva.
Externé odkazy
VAŇO, Boris, Danuša Jurčová, Ján Mészáros Základy demografie. Bratislava : Občianske združenie Sociálna práca, 2003. ISBN 80-968927-3-8.
Demografické údaje v elektronickej podobe
Sčítání lidu v republice Československé ze dne 1. prosince 1930 Díl II. Povolání obyvatelstva. Část 1. z r. 1934 - dostupné v Digitálnej knižnici UKB
Sčítání lidu v republice Československé ze dne 15. února 1921. 1. díl z r. 1924 - dostupné v Digitálnej knižnici UKB
Sčítání lidu v republice Československé ze dne 1. prosince 1930 : Díl II. : Povolání obyvatelstva. Část 2. z r. 1935 - dostupné v Digitálnej knižnici UKB
Sčítání lidu v republice Československé ze dne 1. prosince 1930. Díl I. Růst, koncentrace a hustota obyvatelstva, pohlaví, věkové rozvrstvení, rodinný stav, státní příslušnost, národnost, náboženské vyznání z r. 1930 - dostupné v Digitálnej knižnici UKB
Sčítání lidu v republice Československé ze dne 1. prosince 1930 Díl III. Ostatní data demografická (vnitřní stěhování, tělesné vady, znalost čtení a psaní, cizinci) z r. 1937 - dostupné v Digitálnej knižnici UKB
Zdroj: „https://sk.wikipedia.org/w/index.php?title=Demografia&oldid=7734979“
Kategórie:
Demografia
Pomocné historické vedy
Pohlavné rozmnožovanie
Dátum a čas poslednej úpravy tejto stránky: 10. november 2023, 12:31.