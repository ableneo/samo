Kruhovky
Vedecká klasifikácia
Doména eukaryoty
Ríša (regnum) živočíchy (Animalia)
Vývojový stupeň epitelovce (Eumetazoa)
Skupina dvojstranovce (Bilateralia)
Vývojová vetva prvoústovce (Protostomia)
Skupina špirálovce (Spiralia)
Línia Atrochozoa
Kmeň (phylum) ploskavce (Plathelminthes)
Podkmeň (subphylum) Cercomeromorpha
Trieda (classis) pásomnice (Cestodes)
Podtrieda (subclassis) pásomnice (Eucestoda)
Rad (ordo) kruhovky (Cyclophyllidea)
Vedecký názov
Cyclophyllidea
Vedecká klasifikácia prevažne podľa tohto článku
Biologický portál
Kruhovky alebo staršie vlastné pásomnice (lat. Cyclophyllidea) sú rad triedy pásomníc. Ich scolex má po obvode štyri okrúhle prísavky (bothrie) a u väčšiny druhov aj veniec háčikov (rostellum) úplne vpredu. V zjednodušených vývinových cykloch sa striedajú medzihostiteľ s definitívnym hostiteľom. Z vajíčka sa v tráviacej sústave medzihostiteľa liahne onkosféra – má 6 háčikov, no je bez obrvenia. Prevŕta sa stenou čreva a usadí sa v mäkkých tkanivách, kde sa mení na uhor – zapuzdrené vyčkávacie štádium (štádiá procerkoida a plerocerkoida sú teda potlačené). Uhor je vlastne vačok s pevným kutikulárnym obalom.
Najčastejšie typy sú:
cysticerkoid – uhor s jednou hlavičkou, vliačenou dovnútra vačku. Má chvostík podobne ako cerkárie. Tvorí sa hlavne u pásomníc, ktorých medzihostiteľ je článkonožec. Ostatné typy nemajú chvostík;
cysticerkus – najčastejší typ uhra s jednou vliačenou hlavičkou;
coenurus – väčší uhor s viacerými vliačenými hlavičkami;
echinokokus – obyčajne veľký uhor s materským vačkom, v ktorom sa nepohlavne (delením alebo
pučaním) tvorí množstvo dcérskych vačkov s viacerými hlavičkami.
Dospelé pásomnice žijú v čreve suchozemských mäsožravcov (príp. všežravcov), ktoré sa nakazia konzumáciou medzihostiteľa so zapuzdrenými štádiami.
Významné druhy
pásomnica dlhočlánková (Taenia solium)
pásomnica dlhá (Taeniarrhynchus saginatus)
pásomnica vrtohlavá (Multiceps multiceps)
pásomnica psia (Dipylidium caninum)
pásomnička pečeňová (Echinococcus granulosus)
pásomnica detská (Hymenolepis nana)
Iné projekty
Commons
Wikidruhy
Commons ponúka multimediálne súbory na tému Kruhovky
Wikidruhy ponúkajú informácie na tému Kruhovky
Externé odkazy
PaedDr. Valerián Franc CSc.: Systém a fylogenéza živočíchov – bezchordáty – zdroj, z ktorého (pôvodne) úplne alebo čiastočne čerpal tento článok.
Zdroj: „https://sk.wikipedia.org/w/index.php?title=Kruhovky&oldid=6990709“
Kategórie:
Kruhovky
Pásomnice
Skryté kategórie:
Portál:Biológia/Zapojené články
Wikipédia:Infobox Živočích s parametorom Titulok a bez Obrázok
Dátum a čas poslednej úpravy tejto stránky: 28. február 2020, 14:45.