Borovica stočená
Vedecká klasifikácia
Doména eukaryoty
Ríša (regnum) rastliny (Plantae,Vegetabilia)
Podríša (subregnum) zelené (Viridiplantae, Chlorobionta)
Vývojová línia cievnaté (Tracheophyta)
Vývojová vetva semenné (Spermatophyta)
Skupina nahosemenné (Gymnospermae)
Oddelenie borovicorasty (Pinophyta)
Trieda (classis) ihličnany (Pinopsida)
Čeľaď (familia) borovicovité (Pinaceae)
Rod (genus) borovica (Pinus)
Druh (species) borovica stočená (Pinus contorta)
Vedecký názov
Pinus contorta
Douglas ex Loudon, 1838
Vedecká klasifikácia prevažne podľa tohto článku
Biologický portál
Borovica stočená alebo borovica pokrútená (Pinus contorta) je severoamerický druh dvojihličnanovej borovice. Svoj názov dostala podľa ihlíc, väčšinou kosákovito pokrútených, dosť husto obrastajucích vetvičky. Je veľmi variabilná a ako typický „pionier“ obsadzuje lávové polia a plochy po požiaroch. Je veľmi svetlomilná, avšak v ostatných nárokoch veľmi skromná. Spočiatku rastie veľmi rýchlo, skoro však svoj rast končí a začína plodiť. V strednej Európe sa bežne vyskytujú všetky poddruhy.
Synonymá
Pinus murrayana Balf.
Pinus Bolanderi Parlatore
Pinus muricata Bolander
Vzhľad
Borka tenká a hladká, v dospelosti tmavo červenohnedá, rozpraskávajúce sa do šupín. Letorasty zelené, lysé, v priebehu jedného roka vytvára často 2 lôžka. Pupene pozdĺžne vajcovité, 12 mm, červenohnedé. Šišky serotínne (otvárajú sa obvykle mnoho rokov po dozretí napr. pri požiari), krátko stopkaté, jednotlivé alebo po niekoľkých pohromade, značne asymetrické, 2 – 6 × 2 – 3 cm, so štítkami kosoštvorcovými, s malým pupkom a ostrými tenkými hrotmi. Semená veľmi drobné, černasto hnedé.
Ekológia
Tento druh je veľmi variabilný, o čo, svedčia 3 veľmi rozdielne poddruhy. V jeho celkovom spektre môžeme nájsť populácie s charakterom klimaxovým, rastúce v zmesiach s inými druhmi, aj veľmi výrazne „pionierske“ populácie, neznášajúce konkurenciu.
Vertikálne rozšírenie je prakticky od morskej hladiny až do nadmorskej výšky 3 600 m n. m.
Na prekrytí jej areálu s areálom borovice Banksovej dochádza ku kríženiu oboch druhov (Pinus xmurraybanksiana Righter & Stockwell, 1949).
Využitie
Táto borovica je hospodársky veľmi významným druhom. Drevo sa používa ako stavebný materiál (stĺpy apod.), alebo ako surovina pre výrobu celulózy.
V sadovníckej tvorbe sa využíva na vysádby devastovaných plôch a taktiž ako doplnková drevina väčších parkových úprav.
Zaujímavosti
Skôr používali indiáni tyče na stavbu indiánskych stanov (tee-pee) práve z tejto borovice a odtiaľ je jej americký názov: lodgepole pine (tyčová borovica).
V sukcesii tejto borovice hrajú veľkú rolu požiare, po ktorých sa stáva na spáleniskách dominujúcou drevinou. Pre niektoré lokality, kde je žiadúca prirodzená sukcesia (napr. národné parky), sú požiare umelo zakladané (tzv. riadené požiare).
Iné projekty
Commons
Wikidruhy
Commons ponúka multimediálne súbory na tému Borovica stočená
Wikidruhy ponúkajú informácie na tému Borovica stočená
Zdroj
Tento článok je čiastočný alebo úplný preklad článku Borovice pokroucená na českej Wikipédii.
Zdroj: „https://sk.wikipedia.org/w/index.php?title=Borovica_stočená&oldid=7549118“
Kategórie:
Borovicovité
Ihličnaté stromy
Skrytá kategória:
Portál:Biológia/Zapojené články
Dátum a čas poslednej úpravy tejto stránky: 13. marec 2023, 05:07.